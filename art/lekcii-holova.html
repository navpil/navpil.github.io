---
tags:
  - art
  - lekcii
layout: plaintext
title: Василькова голова
---
 - Ну як? - спитав Василько.
 - Взагалі-то ви - цілком здоровий, - відповів лікар.
 - От і добре.
 - Тіло у вас, як у бика.
 - Велике вам дякую, пане лікар, - Василько вже встав і хотів іти
 - Але все-таки є у вас одна проблема, - зупинив його лікар.
 - Яка?
 - Ви - неймовірно тупий.
 - Що?
 - Ось про що я і кажу. У вас в голові не мізки а, в кращому випадку - масло.
 - Це як?
 - Ви - тупий! Розумієте - тупий!
 - ... Ну і що?
 - Треба з цим щось робити.
 - А що?
 - Розумієте, ви - безнадійно тупий, ніяке лікування вам вже не допоможе. Єдиний вихід - ампутація голови.
 - Ампутація чого?
 - Голови.
 - Ви мені відріжете голову?
 - Більше нічого не лишається.
 - А це як робиться взагалі?
 - Береться голова і відрізається. По лінії шиї.
 - Так в мене ж там ніби мозок є.
 - От саме, що у вас там його ніби і нема. Та яка вам, в принципі, різниця? Мізків у вас нема, думати нема чим, втрачати теж нема чого.
 - А дихати?
 - Дихають легені.
 - А дивитися?
 - Ну та, це буде невеличкою проблемою, але вже існують різні фотоелементи, котрі можуть замінити очі. Та не переживайте ви так. Все буде гаразд. Поставимо вам механчіну голову з новим, штучним мозком.
 - Але якщо голова буде не мая, то і душа буде не моя. Я буду не я.
 - Я розумію про що ви. Ви вважаєте, що ваш характер, ваше его знаходиться у вашій голові. Ви не зовсім маєте рацію. Ось як ви вважаєте - якщо клонувати людину, то у його клона, з тим же мозком, буде такий самий характер?
 - Не знаю.
 - Ну це і не дивно. Насправді - ні. Душа, кажуть, знаходиться навколо тіла. Така собі аура.
 - ...А мої знання?
 - Не турбуйтеся, у вас не так вже й багато знань, новий мозок їх швидко вивчить. За дні два, може три, не більше.
 - Знаєте, я ще все-таки пораджуся з жінкою.

---

 - Юлю, пан лікар каже, що я тупий.
 - Ой, а це серйозно?
 - Каже, що голову треба відрізати.
 - Ой, ну якщо пан лікар каже треба, отже треба.

---

 - Шприц!
 - Є!
 - Зажим!
 - Є!
 - Спирт?
 - Будь-ласка!
 - Пила!
 - Тут!
В операційній відчинилися двері:
 - Обідня перерва!
Хірурги склали інструменти і пішли обідати.
 - Ми його втратили, - сказав один з них, пережовуючи котлету.
 - А ми хіба винні, що він попав на обід?
Василько з напів-відрізаною головою лежав в операційній. Йому ця ситуація здавалася не зручною і він, щоб відволіктися, насвистував дев'яту симфонію Бетховена.

---

 - Ти диви, живий, холєра! - здивувалися хірурги, коли увійшли в операційну.
Вони остаточно відрізали Василеві голову і поклали в реанімацію. Звідти його перевели в офтальмологічне відділення, що спантеличило офтальмолога. Потім в лікарню прийшла Юля.
 - Він лежить у глибокій комі, - повідомив їй лікар.
Юли кивнула головою і зайшла у палату.
 - Васильку, ти чуєш мене? - спитала вона, взявши його за руку.
Василько не рухався. На шиї стояв гіпс.
 - Мені не вистачатиме твоєї колишньої голови.
 - Ми поставимо йому нову, - прошепотів лікар.
 - З ним все буде добре?
 - Коли буде нова голова, то ми його виведемо з цього стану. Поки хай вас тішить думка, що він вже на такий тупий - голова вже ампутована.
З Василькової шиї виходило декілька трубок. Кінець однієї з них волочився по підлозі.
 - До цієї ми підключимо мозок, - прокоментував лікар, - поки він ще не готовий. Знаєете, адже штучний мозок, насправді, поки що не винайдений.
 - А ще довго чекати?
 - Вчені працюють над цим. Як і над штучним інтелектом.
 - А, тоді добре.
 - Ця трубка - це повітря, ця - їжа, а ця змушує битися серце, посилаючи електричні імпульси.
Доктор тицяв пальцем на різноманітні механізми:
 - Очі, вуха, ніс - все це підключиться до мозку на пряму.
 - А вони не є якісь занадто великі?
 - Та, перша Василькова голова буде розміром з кімнату. Потім думатимемо, як її зменшити.
 - Але він вже не тупий, правда?
 - О, ні-ні, він вже не тупий, - посміхнувся лікар.
Він з Юлею вийшов. А офтальмолог лишився стояти над Васильком зі збільшувальним склом.
 - Щось тут не так, - повторював він, - щось тут зовсім не так.
