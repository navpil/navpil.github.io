# Найкраща гра з монетками - Міланський Спуф, або Три Монетки

## Вступ

Міланський Спуф, або просто - Три Монетки - це гра по типу "вірю-не-вірю".
На мою думку - це найкраща гра з монетками, що існує.
Для того, щоб в неї грати вистачить просто мати декілька монеток, що дозволяє грати в будь-яких місцях - чи то в поїзді, чи то на вершині гори і навіть в черзі за закордонним паспортом.
Ціллю гри є правильно оцінити загальну кількість монет на руках, правильно проводити торгівлю, ввести в оману суперників і зрештою лишитися останнім гравцем з монетками.

Насправді в Монетки не обов'язково грати саме монетками.
Підійдуть будь-які дрібні предмети на кшталт камінчиків чи ґудзиків.

## Початок гри

Кожен гравець на початку гри отримує три монетки.
Перед початком торгівлі кожен кладе в руку довільну кількість своїх монет так, щоб це не бачили суперники. 
Можна не покласти жодної. 
Рука стискається в кулак і виставляється вперед.

    (кладуть в руки 3, 2 і 0)

## Торгівля 

    (торгівля С4-М6-Д!) BEGIN

Починається торгівля.
Перший гравець говорить скільки всього монет є в сумі на всіх руках (наприклад каже чотири)
Завжди безпечно говорити меншу суму, ніж є насправді, головне не сказати завищену заявку.
Наступний гравець може продовжити торгівлю. 
Якщо він вважає, що монет на руках більше, ніж було заявлено, він піднімає заявку. 
Тобто каже будь-яке більше число. 

Але гравець може вирішити завершити торгівлю. Це можна зробити декількома способами.

## Не вірю / Call

Найзвичніший спосіб завершити торгівлю - це сказати "не вірю".
Гравець каже "не вірю", якщо вважає, що на руках - менше монет ніж було заявлено.

Після такої заявки, гравці відкривають кулаки і рахують скільки монет є насправді.

Якщо попередня заявка була завищеною - наприклад заявка була "шість монет" а всього на руках п'ять, то попередній гравець відкладає одну монету в купку по центру.

    (торгівля Д4-М6(-)-С!) END  (Д2,М2,С0)        = (С3, М2, Д3)

Якщо ж заявка була вірною, тобто рівна або меншою за справжню кількість монет, то монетку відкладає гравець, котрий сказав "Не вірю".

    (торгівля С1-Д2-М3-С4-Д!(-) - відкладає гравець з пустою рукою) (Д0,М2,С3)  = (С3, М2, Д2)

Можна було б обійтися заявкою "не вірю", але є також інші, цікаві заявки, якими можна завершити торгівлю.

## Точно / Cliff

Заробити монетку можна заявкою "точно".
Якщо гравець вважає, що попередня заявка точно рівна кількості монет на руках, він може сказати "Точно".
Якщо кількість монет точно відповідає заявленій, то гравець бере собі одну монетку.  

    (торгівля Д3-М=(+)) (Д1, М1, С1)  = (С3, М3, Д2)

Якщо ж кількість монет менша, або більша, то він одну монетку відкладає.

    (торгівля М1-С2-Д3-М4-С=(-)) (Д1, М1, С1) = (С2, М3, Д2)

Треба мати на увазі, що більше трьох монет на руках тримати не можна.
Тому якщо гравець каже "точно", він вгадав, але монет в нього вже три, то четверту він не бере.

## Пусто / Zero

Змусити усіх інших гравців відкласти по монеті можна потужною заявкою "пусто".
Якщо гравець вважає, що монет на руках взагалі нема, він може завершити торгівлю заявкою "пусто".

Якщо на руках монет дійсно нема, то всі решта гравців відкладають по одній монеті.
    
    (торгівля Д1(-)-М2(-)-С0) (Д0,М0,С0) = (С2, М2, Д1)

Якщо ж на руках була хоча б одна монета, то гравець, що заявив "пусто" сам відкладає одну монету.

    (торгівля С1-Д2-M0(-)) (1,0,0) = (С2, М1, Д1)

Заявляти "пусто" можна лише тоді, коли гравець в цьому колі торгівлі ще нічого не казав.
Заявкою "пусто" торгівлю можна навіть починати.

Зазвичай заявка "пусто" використовується під кінець гри, коли гравців і монет лишилося мало.

## Максимум / Spoof

В кінці гри також іноді використовується стратегічна заявка "максимум".
Якщо гравець вважає, що монет на руці - максимальна можлива кількість, тобто всі гравці поклали всі свої монети в кулаки, то може заявити "максимум".

Якщо він не вгадав, то він відкладає одну монету.

    (торгівля M1-С2-Дmax(-)) (1,1,1) - показати, що в гравця С ще є монети = (С2, М1, Д0-вибув)

Якщо ж він вгадав, то наступну торгівлю буде починати він, але жодних монет ніхто не бере і не відкладає.

    (торгівля М2-Сmax) (М1, С2)

Навіщо ж потрібна така заявка? 
Вона потрібна в рідкісних випадках у кінці гри.

Наприклад нас лишилося лише двоє і в нас обох по одній монеті. 
Я поклав одну і я впевнений, що суперник теж поклав одну монету.
Суперник починає торгівлю і каже "одна".
Якщо я скажу "дві", то я ризикую, що суперник скаже "точно" і заробить одну монету. 
Заявка "максимум" позбавляє його такої можливості.

Як і з заявкою "пусто", заявкою "максимум" можна також починати торгівлю.

## Закінчення гри 

Після закінчення торгівлі гравці знову кладуть монети в кулаки, так щоб ніхто не бачив, і торгівля починається заново.
Торгівлю починає той гравець, що завершив торгівлю минулого разу, тобто той, хто сказав "не вірю", "точно", "пусто" або "максимум".
Коли в гравця закінчуються монети, він вибуває з гри.
Оскільки гра триває достатньо швидко, довго сумувати йому не доведеться.
Виграє гравець, що лишився останнім.

## Завершальне слово

Три Монетки - це не та гра, заради якої треба спеціально збиратися.
Але вона чудово підходить, щоб весело згаяти час.
Наприклад я часто грав у неї в поїздах.

На мій подив "Три монетки" не є популярною грою.
Її правила я цілком випадково знайшов на сторінці про іншу гру - Спуф. 
Спуф - гра схожа, але, як на мене, не така цікава.
На тій сторінці "Три монетки" були подані, як міланський різновид правил.
Сторінки вже не існує, але лишилася архівована версія.
Посилання на заархівовану сторінку я лишу в описі. 

https://web.archive.org/web/20170705163134/http://www.spoofingtas.com/rules.html

