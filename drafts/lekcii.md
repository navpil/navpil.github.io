# Четвертий курс, перший семестр

## Меотор

Тихо гудів Меотор.
Тихо?
Взагалі-то навіть і ні.
Гучно.
Але це було не цікаво.
На білій стіні висів державний герб, а на дверях була ручка.
Все решта не привертало уваги.
Ну вулиці - похмуро.
Падає кривавий дощ.
Хмари вже давно не були сірими.
Сьогодні - не виключення.
Земля вбирає червону рідину, що забезпечує колообіг крові у природі.
Раніше все було дещо інакше, але зараз цього ніхто не пам'ятає.

## З життя мавп

Мавпа в піджаку увійшла в аудиторію. 
Молоді мартишки галасували і шум було чути навіть на другому поверсі.

Мавпа в піджаку вишкірила на мартишок зуби і видала незрозумілий звук. 
Мартишки в мить затихли. 
Витягнули писальні палички і листочки паперу. 
Хтось їх поклав вздовж, хтось впоперек, а хто - як хотів.

Мавпа в піджаку відкрила валізку і витягла звідти папірчики. 
Безладно розклала їх на столі і стала ходити по аудиторії в різні сторони, постійно щось викрикуючи. 
Мартишки сиділи мовчки, лишень час від часу щось шкрябаючи на папірчиках.

## Олівець, якого ніхто не хотів

Олівець лежав на пірті в аудиторії. Йому було нудно. Професорова лекція була марудною і олівцем ніхто не хотів писати. Його дідусь розповідав, що раніше все було інакше. Завжди знаходилися добрі люди, котрі брали все те, що погано лежить і дарували всім, до цього нікому не потрібним, речам нового змісту. Давали їм нове життя. Якщо речам не подобалися їх господарі, то згідно зі священними законами Вищої Сили, завжди знаходився хтось, хто цю річ забирав собі. Дідусь називав їх "крадії". Олівець не вірив дідусю - старим той був, вже несповна розуму, розповідав казочки і думав, що це - правда. Все це була сліпа віра, що не мала під собою жодного підґрунтя. Нема ніяких Крадіїв. Навіть якби існувала якась Вища Сила, чи цікавила б її доля якогось олівця? Невже б створювалися такі дива, як Крадії? Невже дійсно існують дива? Олівець вже припинив вірити в добро. Навіщо Крадіям його брати? Хто зараз робить добро просто так? Його негідний господар забув його тут, на парті. Ним ніхто вже не писав і олівець цікавило - який же зміст його існування, якщо він нікому не потрібен? Ніхто його не візьме. Крадіїв нема, та їх і не було ніколи. Все це просто вигадки.

Олівець що довго лежав на парті. Потім його підняв один студент і зламав. Так сумно закінчилося життя олівця.
