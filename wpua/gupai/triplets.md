# Класичні триплети

Китайські доміно можна згрупувати різним чином. Поки що ми бачили групування по дві - парами, про що детальніше розказується в статті [Старшинство плиток і пар](/wpua/gupai/hierarchy.html) . В деяких іграх можна було групувати три доміно, якщо їхня сума ділиться на 10 без остачі (так як в [ТауНяю](/wpua/gupai/gambling/taungau.html) , або в [За десятки](/wpua/gupai/fishing/tsungshap.html) ). 

Існує ще один спосіб групувати три доміно, які ми будемо називати триплетами, або класичними триплетами. В оригіналі їх можна знайти під назвою 宣和牌谱. Цей спосіб зустрічається в деяких іграх, а також в гаданні. Ймовірно такий спосіб групування саме з гадання і прийшов. 

Для того, щоб краще зрозуміти, як складаються триплети, треба розглядати кожну плитку, як дві половинки. Отже один триплет - це шість половинок доміно, для спрощення будемо їх називати “значеннями”. І грає роль не те, з яких доміно складається триплет, а з яких половинок, або значень. Тобто, наприклад, триплет [1:2][2:3][1:3] вважається таким самим, як і [1:1][2:2][3:3], тому що хоч і складається з різних плиток, але сукупність значень там однакова. 

Є дев’ять видів триплетів, які можна розділити на три групи. 

До першої групи належать триплети, в яких рівно три значення однакових, не більше і не менше. 

 - П’ять цяток (五點) - три однакові значення, сума решти значень дає рівно п’ять, наприклад [6:3][6:6][1:1]
 - Швидкість (正快) - три однакові значення, сума решти дорівнює чотирнадцять, або більше, наприклад [6:5][6:5][5:3]
 - Поділ (分相) - три однакові значення і ще три однакові значення, наприклад [3:3][3:1][1:1]

До другої групи належать триплети, в яких більше ніж три  однакових значення: 

 - Співпадіння (合巧) - чотири однакових значення, а сума решти двох значень співпадає з цим самим значенням. Тобто, наприклад [5:5][5:3][5:2] - чотири п’ятірки, а сума 3+2 теж дорівнює п’ять. Або [2:2][2:2][1:1]
 - П’ять синів (五子) - п’ять однакових значень, шосте значення не грає ролі. Наприклад [6:6][6:6][6:3]

Приклади: П'ять синів, Співпадіння, Поділ, П'ять цяток, Швидкість Приклади: П'ять синів, Співпадіння, Поділ, П'ять цяток, Швидкість ![](/docs/assets/images/gupai/zen-triplets-1.jpg?w=690)  
До третьої групи належать так звані “дракони”, де менше ніж три однакових значення. 

 - Повний дракон (全龍) - всі значення різні, наприклад [6:1][5:4][3:2]
 - Великий дракон (大龍) - дві шестірки, дві п’ятірки і дві четвірки, наприклад [6:5][6:5][4:4]
 - Малий дракон (小龍) - дві одиниці, дві двійки і дві трійки, наприклад [1:1][2:2][3:3]
 - Два-три-лети (二三靠 або 双飞燕) - дві двійки, дві трійки і дві шестірки. Наприклад [6:3][6:2][3:2]

Приклади драконів: Повний, Малий, Великий, Два-Три-Лети ![](/docs/assets/images/gupai/zen-triplets-2-dragons.jpg?w=574)  
Про історію цих триплетів писати складно, оскільки вся інформація про них - китайською, окрім того мені складно відділити вигадки від фактів. Але схоже на те, що ці комбінації грали важливу культурну роль у історії китайського доміно. Для різних комбінацій вигадували поетичні назви і писали для них вірші. Наприклад комбінація [5:5][5:1][5:5]  схожа на схід сонця між квітами сливи, і так її і називали. 

Попередні комбінації - класичні. Іноді зустрічаються ще додаткові, котрі або доповнюють, або замінюють класичні. Вони будуть згадуватися у відповідних розділах. 

Також ці комбінації брали участь у гаданні. Найпростішою формою гадання було викласти доміно в ряд і шукати там триплети, що випали. Для пояснення триплетів була спеціальна книга. 

---  

[Home](/wpua/gupai/index.html)
