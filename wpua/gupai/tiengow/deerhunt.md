# Полювання на оленів

Полювання на оленів (鹿狩り) - гра на взятки з японських ресурсів.

Ця гра більше схожа на американську гру "[Техас 42](https://www.pagat.com/domino/trick/42.html)", аніж на китайську Небо-дев'ять, хоч і грається східними доміно.
Ціллю гри є набрати у взятках якомога більше червоних цяток. Нагадую, що червоні цятки (в цій грі це - "олені") - це всі четвірки та одиниці, але дублі [6:6] теж мають по шість червоних цяток. 
Всього в колоді - 64 червоні цятки.

"Полювання на оленів" грається на пари, що є непритаманно східним доміно.

Старшинство плиток зовсім не пов'язане з символізмом східного доміно.
Найсильнішою плиткою є [6:6], далі йде [6:5], [6:4], [6:3], [6:2], [6:1], [5:5], [5:4] і так далі аж до [1:1].

Кожному гравцю здається по 8 плиток. 

Гра ведеться так, як і звично у іграх на взятки.
Перший гравець кладе плитку і по колу кожен наступний гравець викладає плитку. 
Хто поклав найвищу плитку - забирає всі чотири плитки собі.
Якщо за взятку змагаються дві однакові плитки, то виграє той гравець, хто поклав плитку раніше.
Хто взяв взятку - той ходить наступним.

Після того, як взято всі вісім взяток, рахується кількість червоних цяток на руках. 
Пара, котра має менше червоних цяток, платить різницю суперникам.

Право першого ходу переходить проти годинникової стрілки.
Зазвичай грають чотири або вісім партій.

## Варіанти

### Чесна роздача

Для того, щоб зрівняти пари в можливостях, під час роздачі з колоди викладають обидва дублі [6:6], перемішують решта 30 плиток, розділяють їх на дві половини по 15, докладають в обидві половини по дублю [6:6], перемішують окремо обидві половини і з одної половини собі беруть плитки одна пара, а з другої - друга. 
Таким чином кожна пара отримує на руки дубль [6:6].
Іноді такі ж маніпуляції проводять з плитками [6:5], [6:4] та [4:4] - так щоб впевнитися, що всі чотири плитки присутні в обох парах.

Це - єдиний варіант, який згадується на всіх сайтах. Наступні варіанти згадуються лише в одному місці.

### Олень втік

Якщо всі плитки у взятці мають червоні цятки, то ця взятка не йде нікому - "олень втік".

### Небо-дев'ять

Старшинство плиток таки рахується за принципом Небо-дев'ять і можна заходити не лише одною плиткою, але і комбінаціями. 
Тоді гра технічно схожа на "Небо-дев'ять", лише грається на пари і відрізняється розрахунок очок.

### Техас 42

Використовують такий самий принцип, як і в "Техас 42". 
Кожна викладена плитка має масть і ранг. 
Більша половина першої плитки у взятці визначає масть взятки, друга половина - це ранг. 
Для того, щоб взяти взятку треба попасти "в масть" і покласти вищий ранг. 
Наприклад, якщо гравець зайшов з [5:4], то 5 - це масть, а 4 - це ранг. 
Для того, щоб взяти взятку треба побити або [5:5], або [6:5] ([6:5] в цьому випадку вважається, як плитка з мастю 5, оскільки це - не перша плитка у взятці). 

В такому варіанті перша викладена плитка визначає козирну масть і відтепер усі плитки з цією цифрою вважаються такими, що належать до козирної масті. 
Тобто якщо козирна масть - це 2 (до прикладу перша плитка в розіграші була [2:1] або [2:2]), то якщо першою у взятку покласти плитку [5:2] - вважатиметься, що це - плитка козирної масті з рангом 5.

Джерела:

 - https://yau-ichi.hatenablog.com/entry/2016/05/18/001051 -
 - https://dice.saloon.jp/t9pai/t9pai_deerhunt.html
 - https://web.archive.org/web/20230320161339/https://kusabazyun.banjoyugi.net/Home/reproductioned/tian-jiu-paino-jian/lu-shouri

Окрема подяка Павлу Олейніку за те, що поділився знахідкою.

---

[Home](/wpua/gupai/index.html)
