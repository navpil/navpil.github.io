# Малий Маджонг

В оригіналі 打小麻将. Ця гра була описана на одному з китайських блогів про китайське доміно. На жаль, там не було розказано про те, звідки ця гра походить, тому не відомо, чи це - стара поширена гра, а чи сучасний маловідомий витвір. Гра намагається наслідувати маджонг. Наприклад плитки там викладаються у форму стіни, так як і у справжньому маджонгу (хоча технічно це не обов'язково). 

Здача в процесі ![](/docs/assets/images/gupai/mahjong-deck.jpg?w=610)  
Для початку треба пояснити які в цій грі використовуються комбінації, бо такі комбінації використовуються лише тут. Так само як в класичних триплетах, триплети в малому маджонгу теж рахуються по шістьох значеннях, незалежно від того, на якій плитці вони знаходяться. Кожен триплет рахується як два рази по три значення. Три значення можуть бути лише двох видів: 

 - Набір, тобто три однакових значення, наприклад 3-3-3
 - Послідовність, тобто три значення, що йдуть поспіль, наприклад 3-4-5

Відповідно кожен триплет може належати до трьох видів: 

 - Два набори(双同), що є технічно ідентичним класичному триплету “Поділ”, наприклад [2:2][2:5][5:5] - один набір 2-2-2 плюс один набір 5-5-5.
 - Дві послідовності (双连), наприклад  [1:2][3:4][3:5] (1-2-3 + 3-4-5) або [2:5][3:3][4:4] (2-3-4 + 3-4-5)
 - Набір і послідовність (连同), при чому їхні значення не можуть співпадати, тобто  [2:3][5:4][5:5] (2-3-4 + 5-5-5) - це вірна комбінація, а вже  [3:4][5:4][4:4] (3-4-5 + 4-4-4) - ні, тому що там співпадає четвірка.  

Приклади Двох наборів ![](/docs/assets/images/gupai/mahjong-set-set.jpg?w=830)  
Приклади Двох послідовностей ![](/docs/assets/images/gupai/mahjong-straight-straight.jpg?w=835)  
Приклади Набору-Послідовності ![](/docs/assets/images/gupai/mahjong-set-straight.jpg?w=851)  
Грає 3-4 людей. Кожен гравець отримує на руки п’ять плиток. Гравець має зібрати дві комбінації по три плитки. Кожного ходу гравець бере одну плитку і або викладає виграшну комбінацію, або відкладає одну плитку в центр. Є особливі правила, хто має право брати останню відкладену плитку: 

 - Для формування комбінації “Дві послідовності” - лише наступний гравець
 - Для формування комбінації “Набір і Послідовність” - наступний і післянаступний гравець
 - Для формування комбінації “Два набори” - будь хто
 - Для формування будь якої виграшної комбінації - будь хто

Якщо декілька гравців можуть взяти останню відкладену плитку, то перевага надається найближчому гравцеві. Тобто технічно можна спочатку по колу питатися чи хтось хоче плитку і якщо всі відмовилися, то гра продовжується у звичайному порядку. 

Гра продовжується по колу від того гравця, хто взяв останню відкладену плитку, якщо такий був. Якщо ж останню відкладену плитку ніхто не взяв, то гра продовжується звичним чином - наступний гравець бере закриту плитку і або виграє, або відкладає плитку. Виграє той гравець, хто першим зібрав дві комбінації. Комбінація Два Набори вартує 3 очки, Набір-Послідовність - 2, а Дві Послідовності - 1 очко. 

Всі решта гравців платять переможцю відповідну кількість фішок. Або можна просто записувати очки. 

## Аналіз правил 

Комп’ютерна симуляція цієї гри показала, що при хорошій грі кількість нічий менша за 5 відсотків. При грі на чотирьох переможець найчастіше визначається вже до початку третього раунду. Тобто гра триває не надто довго. Зрозуміло, що це - лише комп’ютерний симулятор і справжнім людям це може тривати довше. 

## Джерела 

На жаль цей блог вже не доступний, а [webarchive ](https://web.archive.org/) ці сайти не архівує. Але про всяк випадок залишу посилання тут: [http://blog.sina.com.cn/s/blog_62969d840100ucdk.html](http://blog.sina.com.cn/s/blog_62969d840100ucdk.html) і називався цей блог або Warburg Radar, або HuaBaoLeiDa. 

---  

[Home](/wpua/gupai/index.html)
