# Парування

В оригіналі 짝맞추기. Гру описав Стюарт Кулін. Грає від двох до чотирьох гравців. 

Ціллю гри є зібрати три класичні пари. Оскільки гра - корейська, військові плитки паруються згідно з корейською системою. 

Кожен гравець отримує п’ять плиток, окрім першого, що отримує шість, решта формують колоду. Перший гравець викладає всі пари, якщо він їх має і відкладає плитку. Кожен наступний гравець може або взяти останню відкладену плитку, за умови, що він може з нею сформувати пару, або він бере плитку з колоди. Викладає пару, якщо така в нього є і відкладає одну плитку. Гра ведеться по колу, допоки один з гравців не назбирає три пари. 

![](/docs/assets/images/gupai/jjak-mat-chu-gi.jpg?w=568)
_Гра на трьох в процесі. На півночі - колода. Військова пара в південного гравця - корейська._

Створення класичних пар - дуже прямолінійне завдання, тому гра не вимагає особливих зусиль. Чи добре це, чи погано, вирішує кожен для себе сам. 

## Аналіз правил 

На жаль описана гра часто закінчується нічиєю - коли ніхто так і не зміг назбирати три пари. В грі на чотирьох нічиєю завершується майже 90% всіх ігор, що навряд чи можна назвати цікавою грою. 

Оскільки Кулін при описі ігор часто помилявся, можливо тут він теж не врахував якоїсь деталі. Якщо додати правило, що щойно відкладену плитку може забрати будь-який гравець, не лише наступний, теж лише за умови викладення пари з цією плиткою, то статистика ігор суттєво покращується і нічиєю завершується приблизно кожна десята гра. В такому випадку, якщо якийсь гравець взяв щойно відкладену плитку і виклав пару, то далі гра продовжується від нього. Якщо ніхто відкладеної плитки не взяв, то гра продовжується як зазвичай. Це правило не є висмоктаним з пальця, оскільки таке ж правило є присутнє в Маджонгу - найпопулярнішій грі-збиралці Китая. 

Є і інші варіанти вирішення цієї проблеми - наприклад перемішувати всі відкладені плитки, коли закінчується колода і грати по колу. Але попередній варіант мені здається більш імовірним. 

Спробувати зіграти в цю гру можна тут: [http://www.onlinedominogames.com/jjak-mat-chu-gi](http://www.onlinedominogames.com/jjak-mat-chu-gi) 

Правила взяті з pagat.com, тому парування плиток - китайське. Але на саму гру це не впливає. Проблему нічиї автор гри вирішив по своєму. 

## Джерела 

[Опис Куліна](https://healthy.uwaterloo.ca/museum/Archives/Culin/Dice1893/tjakmatchiki.html) 

[Опис на pagat.com](https://www.pagat.com/domino/draw/jjak-mat-chu-gi.html) 

---  

[Home](/wpua/gupai/index.html)
