# Рибальські ігри

Рибальські ігри - це ігри, в яких немає очевидних аналогів між європейськими іграми, але в Азії вони досить поширені. Власне корейське Хвату (те ж саме, що японська Ханафуда), котре витіснило китайське доміно з Кореї - це теж рибальська гра. 

Суть рибальської гри доволі проста - на столі лежать плитки доміно, котрі вважаються озером, або рибами в озері. І гравець використовуючи плитки зі своєї руки, або з колоди, “ловить” рибу за певними, зазвичай доволі простими, правилами. Якщо ж він не може злапати рибу своєю плиткою, то він цю плитку відкладає в “озеро”, і тепер цю плитку може “злапати” інший гравець. Часто гравець робить хід за два заходи - першим заходом він використовує плитку з руки, а другим - плитку з колоди. Таким чином гравець за хід може або двічі злапати рибу, або двічі запустити рибу в озеро, або раз злапати рибу, а одну рибу - випустити. 

В рибальських іграх багато чого залежить від везіння, оскільки друга частина ходу повністю залежить від випадкової плитки, що витягається з колоди. Дві гри - “ [Риболовля](/wpua/gupai/fishing/tiu.html) ” та “ [П’ятнадцять озер](/wpua/gupai/fishing/shiwuhu.html) ” є класичними рибальськими іграми і є схожими між собою, їх можна навіть вважати варіантом тої самої гри. “ [За десятки](/wpua/gupai/fishing/tsungshap.html) ” стоїть дещо осторонь, окрім того за класичними правилами в ній майже відсутній елемент вміння і майже все залежить від везіння. Схоже на те, що лише гра П'ятнадцять озер досі має живу традицію. 

---  

[Home](/wpua/gupai/index.html)
