# Адаптації для західного доміно

Всі вищезгадані ігри гралися китайським доміно, з одним винятком - П’ятнадцять озер, яка також була описана для китайських доміно-карт. 

Якщо китайського доміно нема, купити нема як, робити власне не хочеться, але спробувати зіграти хоч щось дуже кортить, то є певні адаптації для західних доміно, або навіть гральних карт. 

З’єдналки Найвідоміші західні ігри з доміно - це теж з’єдналки, тому адаптацій власне китайських ігор-з’єдналок нема. Але можна спробувати взяти звичайне доміно і змінити механіку на східну. Тобто - забрати “базар”, грати всі плитки до кінця, при неможливості походити - відкладати плитку цятками донизу, можна навіть спробувати грати лише в одну сторону. Зрозуміло, що західний набір доміно, на відміну від східного, є симетричним, тому втрачається неповторність китайських з’єдналок. 

На взятки Гру Небо-дев’ять насправді можна зіграти звичайною колодою покерних карт на 52 карти. В червоних мастях, що будуть цивільними, забрати вальтів і дев’ятки, а в чорних, що будуть військовими - забрати всі карти нижче дев’ятки і хрестові вальта та дев'ятку. Таким чином Небеса і Дев’ятки стають тузами, Земля і Вісімки стають королями, Людина і Сімки стають дамами, а Гармонія-П’ятірки стають десятками. Піковий валет грає роль [4:2], а дев’ятка - [2:1], разом пікові валет і дев’ятка утворюють найвищу пару. Небо-дев’ять картами можна взагалі зіграти без змін правил, хоча, зрозуміло, втрачається автентика. 

Азартні Є аж дві гри, що намагаються наслідувати ідею пайґоу. Одна - це індонезійська “ [кіукіу](/wpua/gupai/adaptations/qiuqiu.html) ”,  більше схожа на пайґоу, але додає чисто покерну торгівлю. Друга - патентована гра [Твістем](/wpua/gupai/adaptations/twistem.html) , яка вже нагадує пайґоу лише віддалено, хоча явно знаходиться під її впливом. 

Рибальські Є спроба адаптувати гру “За десятки” для західного доміно під назвою “ [кантон](/wpua/gupai/adaptations/canton.html) ”. Кантон дає більше можливостей гравцеві, адже в гравця на руках є певна кількість плиток доміно. Але в іншому принцип гри дуже схожий 

Збиралки Оскільки збиралки існують також і на Заході, є деякі адаптації західних картярських збиралок під набір доміно. Тим не менше є одна гра, що була зроблена під впливом саме корейської гри Парування, що називається “ [Три дюжини](/wpua/gupai/adaptations/threedozens.html) ”. Гра, на мою думку, перевершує оригінал, оскільки більшість плиток можуть паруватися більш ніж з однією іншою плиткою. Коли як в Паруванні можливість об’єднати плитки в комбінацію є занадто прямолінійним завданням. 

---  

[Home](/wpua/gupai/index.html)
