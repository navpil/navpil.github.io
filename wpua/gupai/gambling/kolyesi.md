# Кол'єси

Кол'єси (Kol-ye-si 골여시) - гра, в якій банкір програє при ідеальній грі гравця. Можливо і через це ця гра лишилася в історії. 

Правила гри подає Стюарт Кулін у своїй роботі про [Китайські ігри в кубики і доміно](https://healthy.uwaterloo.ca/museum/Archives/Culin/Dice1893/kolyesi.html). 

## Правила 

Використовується набір в 32 плитки. Гравці грають проти банкіра. Гравці отримують по одній плитці і роблять ставки, банкір має всі їх зрівняти. Банкір бере дві плитки. Якщо ці дві плитки - однакові (в ґупаївській термінології - цивільна пара), тоді банкір одразу виграє всі ставки. В іншому випадку кожен гравець добирає одну або дві плитки на свій розсуд. Після цього як банкір так і гравці розкривають свої плитки. 

Кожен гравець і банкір ділять кількість цяток на своїх плитках на десять і беруть остачу - це їхні очки. Оскільки гра - корейська, то плитки [4:2] і [2:1] не є джокерами і вартують 6 і 3 відповідно. Якщо в гравця більше очок, ніж в банкіра, він перемагає. Якщо ж менше - то перемагає банкір і забирає ставку собі. Якщо однаково - то кожен лишається при своїх. 

![](/docs/assets/images/gupai/kol-ye-si.jpg?w=752)
_Приклад розкладу кол'єси, в банкіра 7, одному гравцеві банкір програв, в одного виграв, з рештою - нічия_

## Аналіз 

Хоча здавалося б в банкіра є перевага, бо при цивільній парі він забирає всі ставки, але можливість гравця самостійно обрати ставку і кількість плиток, що він добирає, дає значно більшу перевагу. 

Якщо величина ставки дуже слабо обмежена і може значно змінюватися, то переможною стратегією є ставити одну гривню при будь яких розкладах, окрім як при зданій плитці [6:5], при якій треба ставити всі десять гривень. В будь якому випадку добирати лише одну плитку. Здавалося б це надзвичайно проста стратегія, але, тим не менше, вона в довготривалій перспективі виграшна. 

Якщо величина ставки обмежена, або, навіть, фіксована, то переможна стратегія не настільки очевидна, але, тим не менше, присутня. 

Джерело: [Опис Куліна](https://healthy.uwaterloo.ca/museum/Archives/Culin/Dice1893/kolyesi.html) 

---  

[Home](/wpua/gupai/index.html)
