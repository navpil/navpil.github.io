# Короткий вступ

Китайське доміно багато в чому відрізняється від західного доміно. У ньому немає "пусто" і набір має 32 плитки замість 28. Деякі, але не всі плитки присутні двічі. Так само, як і в звичайному наборі, усі плитки мають дві половинки, на яких є від однієї до шести цяток. Одиниці та четвірки завжди пофарбовані в червоний колір, половина цяток дубля шести також червоні. Колір цятки має значення в кількох іграх.

Плитки поділяються на дві масті - цивільні та військові. Усі дублі є цивільними, але інші плитки розподіляються між двома мастями майже випадковим чином. Є 10 військових плиток і 11 цивільних плиток. Цивільні плитки дублюються, тож загалом виходить 32 плитки. Це робить набір китайських доміно принципово асиметричним, тому, наприклад, у наборі більше шісток, ніж двійок. Ця асиметрія розглядається як перевага і використовується в багатьох іграх різними способами. Деякі ігри вимагають ще більшої асиметрії та видаляють кілька окремих плиток, як у [Бій Биків](/wpua/gupai/connect/dingniu.html) або [Мо Хуахуа](/wpua/gupai/tiengow/mohuahua.html) .

У багатьох іграх використовуються «комбінації плиток» — ідея, чужа європейському доміно. Найбільш очевидними є [Класичні пари](/wpua/gupai/hierarchy.html), але існують також інші способи поєднання доміно, наприклад [Класичні Триплети](/wpua/gupai/triplets.html).

З китайським доміно існує набагато більше типів ігор, ніж із західним. Звичайно існують [ігри-з'єдналки](/wpua/gupai/connect.html) — ігри, до яких західні люди найбільше звикли. Ігри відрізняються через асиметрію колоди. Крім того, механіка також інша - наприклад, гравець повинен або зіграти плиткою, або скинути її взакриту.

Але китайське доміно також часто використовується так само, як західні люди використовують карти. Існують навіть набори паперових доміно-карт, якими грають в ці ігри. Існують [ігри на взятки](/wpua/gupai/tiengow.html), схожі на преферанс, [ігри-збиралки](/wpua/gupai/collect.html), схожі на канасту, і навіть [азартні ігри](/wpua/gupai/gambling.html), схожі на бакару. Китайське доміно також використовується для кількох [пасьянсів](/wpua/gupai/solitaire.html), які походять з ворожіння; і [ігри-риболовлі](/wpua/gupai/fishing.html), які не мають популярних аналогів у західному світі.

Найбільш популярними сучасними іграми є, мабуть, [З'єднай дракона](/wpua/gupai/connect.html), яка є найбільш схожа на західні ігри в доміно, [Небо-Дев'ять](/wpua/gupai/tiengow.html), яка є грою на взятки, і , звісно, [Пайґоу](/wpua/gupai/gamblings/paigow.html) - найпопулярніша азартна гра з китайським доміно. Серед рибальських ігор все ще грають в [П'ятнадцять озер](/wpua/gupai/fishing/shiwuhu.html); для цієї гри використовуються паперові карти-доміно, але цю гру можна пристосувати до звичайної китайської колоди. У багато інших ігор грали раніше, але тепер вони відійшли в забуття. Такі ігри, як [Дзен](/wpua/gupai/solitaire/zen.html) або корейська [гра-збиралка Ток](/wpua/gupai/collect/hohpai.html), досить цікаві та все ще мають живу традицію серед кількох ентузіастів.

Китайське доміно часто постачається з кубиками, і кубики традиційно використовуються під час роздачі, але іноді використовуються як важлива частина гри, особливо в [тибетському Баґчен](/wpua/gupai/tiengow/bagchen.html).

Прискорений курс китайського доміно складається з наступних сторінок:

Статті:

- [Китайська колода та традиції](/wpua/gupai/deck.html) - щоб краще зрозуміти склад колоди
- [Рейтинг плиток і пар](/wpua/gupai/hierarchy.html) - щоб знати ієрархію та пари, що використовуються в багатьох іграх

Ігри:

- [З'єднай дракона](/wpua/gupai/connect.html) - правила гри-з'єдналки
- [Небо-дев'ять](/wpua/gupai/tiengow.html) - правила гри на взятки
- [Пайґоу](/wpua/gupai/gambling/paigow.html) - правила азартної гри

Або ви можете просто перейти на [Домашню сторінку](/wpua/gupai/index.html) і прочитати сторінки по порядку або все, що вас цікавить.
