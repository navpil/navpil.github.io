# Три дюжини

Ця гра - спроба адаптації корейської гри Парування для західного набору доміно. 

Грає від 2 до 5 гравців одним набором стандартного доміно. Кожен гравець ставить однакову ставку (фішку). Усі гравці отримують п'ять плиток, окрім першого, що отримує шість (що є стандартною практикою в збиралках). Перший гравець викладає перед собою всі пари, що він їх має і відкладає одну плитку. Наступний гравець може взяти цю плитку за умови, що може її негайно використати в утворенні пари. В іншому випадку він бере плитку з колоди. Викладає всі пари  і відкладає плитку. Гра продовжується по колу, поки хтось не виклав усі три пари. Гра закінчується щойно якийсь гравець виклав третю пару. Якщо колода - пуста, а гра не завершена, усі попередньо відкладені плитки перемішуються і формують нову колоду. 

Пари в грі Три дюжини є двох типів: 

 - Два дублі підряд, наприклад [4:4][5:5] або [0:0][1:1]
 - Дві плитки, сума цяток котрих дає 12 очок, наприклад [3:2][5:2]

Якщо гравець переміг, взявши відкладену його попередником плитку, то він забирає лише ставку цього гравця. Якщо ж він переміг взявши плитку взакриту, то він збирає усі ставки. 

Приклад зіграної гри ![](/docs/assets/images/gupai/three-dozens.jpg?w=603)  
На відміну від корейської гри Парування, пари утворюються за іншим принципом і більшість плиток можуть створити бару з більш ніж одною плиткою. Наприклад [3:3] може створити пару з [4:4] та [2:2] за першим правилом, а також з [6:0], [5:1] і [4:2] за другим. Також відмінним є вирішення проблеми нічиєї - раніше відкладені плитки просто перемішуються (нагадаю, в класичних правилах Парування Куліна, проблема нічиєї не вирішується ніяк). Насправді гра грається доволі швидко, часто на руках є одразу пара, а то й дві. 

В англійському описі правил, згадується, що дублі [6:6] та [0:0] вважаються такими, що йдуть підряд, але оскільки ці плитки і так утворюють пару за другим правилом, таке уточнення не має особливого змісту. 

Джерело: [опис правил на pagat.com](https://www.pagat.com/domino/draw/three_dozen.html) 

---  

[Home](/wpua/gupai/index.html)
