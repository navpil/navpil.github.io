# Кантон

Гра, придумана Фредріком Берндтом, під впливом гри "За десятки". 

Гравців від двох до чотирьох. Якщо грає двоє, кожен бере сім плиток, якщо троє - шість, якщо четверо - п'ять. Ходять по черзі. Спочатку гравець робить одну з наступних дій: 

 - Викладає плитку на стіл, якщо стіл пустий
 - Використовує свою плитку, щоб зробити пару з одною з крайніх плиток
 - Використовує свою плитку, щоб зробити триплет з двома крайніми, двома лівими, або двома правими плитками
 - Докласти свою плитку справа чи зліва від вже існуючих плиток, якщо створити пару чи триплет - неможливо

Якщо гравець зміг замельдувати пару, або триплет, він кладе їх до себе. Після ходу гравець добирає плитку з колоди, якщо там ще лишилися плитки. Якщо гравець зміг утворити пару, чи триплет, він ходить знову. Якщо ні, то хід переходить наступному гравцеві. 

Пари в Кантоні відрізняються від класичних пар китайського доміно. Парами вважаються ті плитки, що при додаванні їхніх цяток дають число 12, наприклад [3:4][0:5] або [1:2][6:3]. Триплети, так само як і в За десятки, мають в сумі давати число, що ділиться на 10 без остачі. 

Після того, як в одного з гравців завершуються плитки, гра закінчується і ведеться підрахунок очок. Як пари, так і триплети, рахуються по номіналу, тобто по 12, 10, 20, або 30 очок. 

Грається до наперед заданої кількості очок, наприклад 1000. 

Приклад улову - згори триплети вартістю 30, 10 і 20, знизу - дві пари ![](/docs/assets/images/gupai/canton-catch.jpg?w=725)  
На відміну від класичної гри "За десятки" в цій грі: 

 - пари - не фіксовані
 - пари коштують значно менше
 - може грати більше ніж двоє гравців
 - гравці отримують плитки на руки і гра не є майже винятково на удачу
 - немає бонусів за очищення столу
 - хід лишається за гравцем, якщо той замельдував пару чи триплет

Джерело: [Опис гри на pagat.com](https://www.pagat.com/domino/fishing/canton.html) 

---  

[Home](/wpua/gupai/index.html)
