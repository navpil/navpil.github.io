# Твістем

Twist'em, в перекладі "крути їх" - це гра патентована [Olympia Gaming](https://www.olympiangaming.com/) . Азартна гра, спроба адаптації пайґоу до західного доміно. 

Грають проти банку, або роль банку переходить між гравцями по колу. Кожен гравець отримує три плитки. Гравець має скласти свої плитки так, щоб сформувати одними половинками - "верхню" комбінацію, а іншими - "нижню". Гравець при цьому крутить свої плитки, від чого і походить назва. Комбінація складається з трьох половинок і її ціна рахується за правилом остачі ділення на 10. Найкраще скласти свої плитки так, щоб отримати в результаті 9-9, зрозуміло, що це не завжди можливо. 

Потім гравці порівнюють свої комбінації з рукою банкіра - верхню з верхньою, нижню - з нижньою. Якщо гравець випадково помилився і його верхня комбінація менша за нижню, то його плитки перевертаються. 

![](/docs/assets/images/gupai/twistem-hands.jpg?w=416)
_Приклад двох рук - зверху 7-2, знизу 9-6_

Якщо в гравця одна комбінація - вища, а друга - або вища, або така сама, то він свою ставку виграє. Якщо одна комбінація - вища, а друга - нижча, то це вважається нічиєю. У всіх решта випадках він програє свою ставку банку. 

Як і у випадку з пайґоу, перевага банку в тому, що технічна нічия рахується за перемогу банку. На відміну від пайґоу, комбінації утворюються не двома плитками, а трьома половинками плиток. 

## Джерела 

Правила можна почитати на офіційній сторінці, там також можна спробувати цю гру зіграти: [https://www.olympiangaming.com/twistem/](https://www.olympiangaming.com/twistem/) 

Інше джерело правил: [опис на pagat.com](https://www.pagat.com/domino/partition/doublehand.html) 

---  

[Home](/wpua/gupai/index.html)
