# Пройди п’ять рівнів

В оригіналі 過五關. Пасьянс на одну людину, використовується стандартний набір на 32 плитки. В грі використовуються [класичні триплети](/wpua/gupai/triplets.html) . Плитки розкладаються в сім рядів. Верхній ряд - ряд генералів , туди кладеться шість плиток, використовувати можна лише крайні, тому решта відкривається по ходу гри. Потім кладеться п’ять рядів по п’ять плиток - це і є п’ять рівнів , і одна плитка, що лишилася, кладеться в сьомий ряд, котрий називається спільним . 

![](/docs/assets/images/gupai/guo-wu-guan.jpg?w=294)
_Приклад початкової позиції_

Кожен хід складається з трьох фаз: 

 1. Починаючи з верхнього гравець забирає з кожного рівня три суміжні плитки, якщо вони формують правильний триплет. При чому крайня ліва та крайня права плитки вважаються суміжними. Суміжні плитки можуть розташовуватися як посередині рівня, так і з краю (або з країв). Будь який знайдений таким чином триплет додається до спільного (нижнього) ряду зліва. Якщо в рівні на цьому етапі не лишилося плиток, він все одно лишається в грі.
 2. Якщо в якомусь рівні лишилося рівно дві плитки, які формують триплет з одним із крайніх генералів, тобто лівою, або правою плиткою ряду генералів, тоді цей генерал вважається вбитим і цей триплет теж кладеться в спільний ряд зліва. Рівень вважається пройденим і більше в грі участі не приймає. Раз за гру має виникнути ситуація, коли триплет формується єдиною плиткою рівня і двома крайніми генералами. Генералів - шість, а рівнів - п’ять, відповідно одне вбивство генерала має бути подвійним.
 3. Плитки з правого боку спільного ряду докладаються справа до всіх рівнів котрі ще в грі, починаючи з нижчого. Може статися так, що рівнів буде більше ніж плиток у спільному ряду, тому вищі рівні можуть на цьому етапі недоотримати плиток.

Гра виграна у тому випадку, якщо було вбито всіх шістьох генералів і пройдено п’ять рівнів. Гра програна тоді, коли в спільному ряду не лишилося жодної плитки і жоден триплет не може бути сформований. 

## Варіанти 

Є декілька варіантів цієї гри. По перше, для початку можна зняти обмеження, що плитки, що формують триплет мають обов’язково бути суміжними. Таким чином триплет може бути сформований будь якими трьома плитками з рівня. Це дає більше шансів на перемогу, хоча шукати триплети доведеться трохи довше. 

В схожу гру колись грали в Кореї, і, якщо вірити Куліну, це була дуже поширена розвага серед інтелектуалів, щось по типу сучасних кросвордів. Гра називалася О-Коан і велася майже ідентично з наступними відмінностями: в п’ять рівнів на початку викладали лише по чотири плитки, решта дванадцять плиток формували спільний ряд. Ряду генералів не існувало, відповідно другої фази теж не існувало і рівень вважався пройденим тоді, коли в ньому просто не лишалося плиток. 

Перевага гри О-Коан в тому, що там можна відмовитися від відносно незручного пошуку триплетів всередині рівня, оскільки на початку гри всі плитки - зовнішні (їх лише чотири), а в майбутньому, якщо якийсь триплет опиниться посередині, то це лише через те, що гравець його до того не помітив. 

В сучасності грають в гру майже ідентичну О-Коан, котра називається “Очисти п’ять рівнів” (通五关) лише що в спільному ряді плитки дві, а в кожному рівні на початку шість плиток, а не чотири. 

Є також варіант Сім полонів Мен Хо (七擒孟获). В цьому варіанті генерал - це завжди плитка [2:1], якого звати Мен Хо. Рівнів сім, в спільному ряду на початку є десять плиток. Щоразу, коли генерала захоплюють, він як і завжди, потрапляє в спільний ряд, але коли доходить час до того, щоб його докладати в якийсь зі вже існуючих рівнів, він знову вистрибує в ряд для генералів - ніби тікає з в’язниці. Оскільки рівнів сім, то і Мен Хо треба захопити в полон сім разів. Звідси і назва. Мен Хо - історичний персонаж, про якого розказують, що ведучи війну він сім разів потрапляв в полон через свою самовпевненість. 

## Джерела 

Опис правил англійською на [pagat.com](https://www.pagat.com/domino/solitaire/guowuguan.html) 

Опис [Куліном гри О-Коан](https://healthy.uwaterloo.ca/museum/Archives/Culin/Dice1893/sinsyotyen.htm) 

Опис правил китайською [на вікіпедії](https://zh.wikipedia.org/wiki/%E9%81%8E%E4%BA%94%E9%97%9C) 

---  

[Home](/wpua/gupai/index.html)
