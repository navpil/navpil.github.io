# Вісім триграм

В оригіналі 解八卦. Гра вигадана Мін Фансіном - тим китайцем, котрий допоміг мені розібратися з правилами різних ігор. 

Вісім плиток розкладаються в коло, ззовні кола біля кожної викладеної плитки кладеться ще три перпендикулярно до неї і всі плитки перевертаються. 

![](/docs/assets/images/gupai/eight-trigrams.jpg?w=508)
_Приклад початкової позиції_

Порівняйте з класичним малюнком китайських триграм. 

![](https://upload.wikimedia.org/wikipedia/commons/b/bc/400px-trigramme.png)
_Класичні китайські триграми_

Плитка, що затиснена між двома іншими не може використовуватися в грі, поки хоча б одна суміжна плитка не вибуде. Якщо всі три плитки вже були зіграні, лише тоді можна використовувати плитку, до якої вони лежали перпендикулярно. 

![](/docs/assets/images/gupai/eight-trigrams-in-progress.jpg?w=597)  
_Гра в процесі, плитка [6:2] вже вільна і в грі._

З плиток, що є в грі, треба збирати або [класичні триплети](/wpua/gupai/triplets.html) , або [класичні пари](/wpua/gupai/hierarchy.html) . Якщо під кінець гри на столі не лишилося жодної плитки, очки подвоюються. 

Очки нараховуються наступним чином: 

 - Повний Дракон 6 очок
 - П’ять Синів 5 очок
 - Співпадіння 4 очки
 - Поділ 3 очки
 - Великий Дракон, Малий Дракон і Два-Три-Лети 3 очки
 - П’ять Цяток - 3 очки
 - Швидкість - 1 очко
 - Пара - 3 очки
 - Найвища пара - 9 очок

Очки за пару рахуються навіть якщо вони входять в склад триплету. Наприклад будь які П’ять Синів включають в себе цивільну пару, тому вони насправді рахуються за 5+3=8 очок. А комбінація [2:1][4:2][4:4] буде коштувати всі 12 очок - 3 за П’ять Цяток і 9 за Найвищу пару. 

---  

[Home](/wpua/gupai/index.html)
