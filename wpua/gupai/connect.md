# Правила з'єдналок

Перший тип ігор з якими ми ознайомимося, це з’єдналки. Вони схожі на те, що ми зазвичай маємо на увазі, коли кажемо “доміно”. Хоча іноді даємо їм назви типу “козел”. 

Це ігри “ДзєЛун” (接龍) - “з’єднай дракона”, “ЦеДенг”(斜釘) - косий цвях і “Коріпут-ігі” (꼬리붙이기) - корейська гра “хвости”. Всі вони є просто варіантами тої самої гри. 

## Основні правила 

Грають стандартним набором в 32 плитки. Грає четверо гравців, кожен бере собі вісім плиток. Перший хід в першій роздачі визначається жеребом, в наступних іграх - переможець попередньої роздачі (для спрощення можна на початках домовитися про передачу першого ходу проти годинникової стрілки). Першим ходом гравець може викласти будь яку плитку на стіл. При цьому він каже, який кінець - відкритий. Інший кінець - “закриваєтсья” (іноді навіть жетоном) і в грі участі не приймає. Кожен наступний гравець має викласти плитку на стіл так, щоб приєднати її до відкритого кінця вже викладеної плитки, або лінії плиток. Приєднувати можна лише однакове до однакового (шість до шести, п’ять до п’яти і так далі). Якщо гравець не може зробити ходу, він кладе одну зі своїх плиток цятками донизу і пасує. Ця відкладена плитка вже не приймає участі у розіграші, вона чекає на підрахунок очок. Коли всі плитки були докладені до лінії доміно, або викладені цятками донизу, гра закінчується. Всі гравці підраховують суму очок і перемагає той, в кого найменше очок. Сам розрахунок між переможцем і переможеними буває різним. 

Приклад зіграної гри ![](/docs/assets/images/gupai/dragon-example.jpg?w=587)  
Якщо ви вже вмієте грати в європейське доміно, підкреслю різницю між китайською та європейською традиціями: 

 1Якщо гравець не може походити - він відкладає плитку цятками донизу. Це найбільша зміна динаміки гри. Виходить, що деякі плитки просто вилітають з гри, що не відбувається в європейському доміно.
 2Плитка докладаєтсья лише з одного боку, а не з двох, як в класичних правилах європейського доміно.
 3Дублі можна докладати одне до одного - це очевидно випливає з правил, оскільки такої заборони немає, але європейцям може бути дивним бачити два дублі викладені поспіль.
 4Грають до кінця. Гра не закінчується, якщо в одного з гравців закінчилися на руках плитки, всі ходять по черзі і мають докласти свої плитки на стіл, як в картах. 
 5Якщо гра заблокована, тобто жоден хід неможливий, то всі плитки, що лишилися на руках, приймають участь у підрахунку очок. Це теж випливає з правил, оскільки кожного разу, коли людина пасує, вона відкладає одну плитку. Після чотирьох пасів можна просто продовжувати пасувати, але легше припинити гру і підраховувати все, що лишилося на руках. Звідси також випливає, що якщо єдині плитки, які можна класти - це дублі, то їх ще можна докласти в порядку свого ходу, навіть якщо всі решта ходу вже не мають.
 6“Базару”, або прикупу, звідки беруть плитки при неможливості походити, немає.
 7Оскільки колода - асиметрична, тобто не всіх значень однакова кількість, а також деякі плитки можуть вилетіти з гри, блокування лінії в китайському доміно відрізняється від європейського. До цього треба звикнути.

Хоч я описав, що плитка докладається лише з одного боку, є варіанти також з двома “відкритими” кінцями (рукавами), як і в європейському доміно. Власне у З’єднай Дракона є варіант як з одним рукавом, так і з двома. А от Косий Цвях і Хвости граються строго в одну сторону. Якщо докладати можна лише з одного боку, то і саме викладання може неочікувано змінитися. Наприклад, для економії місця перші вісім плиток кладуться як завжди, але вже дев’ята кладеться поверх восьмої і під кінець гри, якщо жодна плитка не була відкладено, викладається гарна стіна висотою в чотири плитки і шириною в вісім. А у випадку з паперовими доміно (а в Китаї є і такі), то вони просто кидаються в центр столу, як карти, одна на одну. 

Плитки можна класти одна на одну ![](/docs/assets/images/gupai/stacks-ce-deng.jpg?w=1024)  
## Підрахунок очок 

Для спрощення на початках можна вести такий самий підрахунок, як і в європейському доміно і записувати очки та грати до певної кількості очок, або кількості партій. Читайте далі, лише якщо вже зрозуміли основні правила і хочете більше автентики. 

Оскільки китайці грають цю гру на гроші, то вони після кожної гри платять одне одному різницю між очками. До прикладу: 

 1Катерина має 2 очки
 2Сергій - 12
 3Андрій - 34
 4Ганна -18

Сергій платить Катерині 10 (12-2), отримує від Андрія 22 (34-12), від Ганни - 6 (18-12), Катерина окрім вже отриманих від Сергія 10, також отримує від Андрія 32 і від Ганни 16. Андрій ще платить Ганні 16. В підсумку отримуємо 

 1Катерина отримала 58
 2Сергій отримав 18
 3Андрій попав на 70
 4Ганна втратила 16

Це типовий розрахунок. Але оскільки такий підрахунок в живому середовищі досить складний, часто його спрощують. Наприклад можна домовитися, що переможець отримає по одній фішці від кожного переможеного. Такий варіант пропонує гра Хвости. Але що робити, якщо кількість очок однакова? В класичному розрахунку такої проблеми не виникає і гравці одне одному просто не платять. Якщо ж обмінюватися фішками, то гравець з нижчим порядковим номером в такому випадку отримує перевагу, при чому найнижчий порядковий номер у гравця, що в цій роздачі ходив першим і збільшується по колу. Така перевага “нижчої руки” зустрічається і в інших іграх. 

Окрім того, в грі Хвости лише гравець, що набрав найбільшу кількість очок платить переможцю. Інші гравці платять лише в тому випадку, якщо набрали більше ніж 30 очок. 

Підрахунок очок в Косому Цвясі ускладнений бонусами. Якщо гравець закінчив гру чисто - тобто зіграв всі вісім доміно, то очки, котрі він отримує, множаться на два. Є ще правило голова-7-хвіст-8. Головою вважається перший гравець, хвостом - всі решта. Якщо голова відклав сім доміно, або якщо хвіст відклав всі вісім доміно, тобто не зіграв жодного, то очки, які він платить множаться на два. Іноді правило голова-8-хвіст-7 замінюється більш строгим правилом голова-6-хвіст-7. Причина чому в голови число на один менше ніж в хвоста - очевидна: в будь якому випадку він зіграє першу плитку, тобто відкласти всі вісім плиток він навіть теоретично не може.  При цьому, якщо хтось закінчив гру чисто, а інший попав під правило голова-хвіст, то очки, котрі один платить іншому множаться на чотири (множаться на два за чисту гру і ще раз на два за голову-хвіст). Окрім того, в грі Косий Цвях, якщо в когось на руках при роздачі попало сім дублів, то йде перездача. 

Підсумуємо: 

 1Класичний розрахунок передбачає оплату між гравцями різниці суми очок.
 2В грі Хвости зазвичай лише один переможений платить переможцю. Також ця гра пропонує спрощений варіант оплати фішками.
 3Гра Косий Цвях пропонує штрафи і бонуси за окремі ситуації.
 4В спірних випадках перевага - в нижчої руки, перша рука - найнижча.

Менша кількість гравців 

Попередні правила стосуються чотирьох гравців. Що робити, якщо гравців менше? 

Кожна гра пропонує своє рішення. Найпростіше рішення пропонує Косий Цвях - там кількість гравців строго визначена - чотири і ні більше ні менше. 

В грі Хвости забираються дублі від [3:3] до [6:6], що робить колоду в 24 плитки. Якщо грає троє, то кожен отримує вісім плиток, якщо двоє - то 12. Хочу зауважити, що Хвости - це корейська гра. Китайці б не допустили такого свавілля, як забирати дублі шестірок з колоди, оскільки вони символізують небо. Але про символізм ґупай ми ще поговоримо згодом. 

В грі З’єднай Дракона жодні плитки не забираються. Якщо грає троє, то кожен бере 10 плиток (2 лишається закритими і не грають). Якщо двоє - то здаються 16 плиток кожному. 

Нагадаю - оскільки деякі плитки під час гри відкладаються і далі не грають, то точно знати які плитки на руках у суперника - неможливо. 

Ще однією грою з'єдналкою є [Бій Биків](/wpua/gupai/connect/dingniu.html) , але цій грі буде присвячена окрема сторінка. 

## Джерела 

Опис ігор у [китайській Вікіпедії](https://zh.wikipedia.org/wiki/%E6%8E%A5%E9%BE%8D_(%E4%B8%AD%E5%9C%8B%E9%AA%A8%E7%89%8C)) (окрім корейської Хвости) 

Опис [Хвостів в Куліна](https://healthy.uwaterloo.ca/museum/Archives/Culin/Dice1893/kkoripouttchiki.html) 

Опис цих же [трьох ігор на pagat.com](https://www.pagat.com/domino/arm/tsairdeng.html) 

---  

[Home](/wpua/gupai/index.html)
