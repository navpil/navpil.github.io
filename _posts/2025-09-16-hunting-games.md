---
tags:
- games
source: wp
title: "Мисливські ігри"
exts:
- https://navpil.wordpress.com/2025/09/16/hunt-games/
---
Мисливські ігри так називаються, тому що один гравець грає "мисливцями", які мають злапати фігуру-жертву або декілька фігур-жертв іншого гравця. Ці ігри - асиметричні, тому що гравці грають неоднаковими арміями. В одного з них багато слабких фігур, в іншого - мало сильних і в них - різні цілі.

Ці ігри були особливо популярні в Європі та Азії і хоча зараз їх популярність пішла на спад, в них досі грають по всьому світі. Є багато мисливських ігор, але їх можна розділити на декілька сімейств. Найцікавішими з них є лисячі та тигрові. Саме до тигрових ігор належить баг-чал, котрий можна визнати найкращою мисливською грою. Але почнемо з найпростіших.

## Заячі ігри

Заячі ігри - найпростіші зі всіх мисливських і в них грають малою кількістю фішок. Називаються так, тому що жертва тут зазвичай називається зайцем. Заєць може ходити в довільному напрямку, а мисливці, або хижаки, не можуть ходити назад. На відміну від більшості інших мисливських ігор, побиття в цих іграх немає.

Дві заячі гри - "вовки та козлик" і "хорти та заєць" описуються в наступній статті:

__посилання на статтю hare-and-wolfs.md (Wordpress Draft)__

## Лисячі ігри

Лисячі ігри були дуже популярні в середньовічній Європі, але вони не забуті і досі. Особливістю цих ігор - це особливе хрестоподібне поле. 

В цих іграх, як і в більшості наступних, жертва може бити нападників, схоже, як в шашках - перестрибуючи через фігуру. Порівнюючи із заячими іграми, жертва тут значно агресивніша і є хижаком, коли як мисливці - це слабеньке, зате велике стадо.

Лисячі ігри - це дитячі ігри (за винятком, хіба, асальто), бо якщо зрозуміти стратегію, то виграють мисливці (гуси, або вівці). Також ці ігри можна сприймати як головоломку, якщо грати за гусей.  

Детальніше про лисячі гри, а саме про "лисиця та гуси", "вовки та вівці", "асальто" та "офіцери та сипаї" можна почитати в наступній статті:

__посилання на статтю fox-and-geese.md (Wordpress Draft)__

## Тигрові ігри

Тигрові ігри - поширені в Азії. Вони схожі на лисячі ігри, але тут зазвичай трохи більше жертв, граються вони на особливій квадратній дошці, а також гра може починатися з етапу розставляння фішок на дошку - схоже як це відбувається в грі млин. Зазвичай жертв тут називають тиграми, звідси і назва гри.

Найхарактернішим представником цього сімейства є гра баг-чал - народна гра в Непалі. Це, мабуть, найкраща мисливська гра, в котру з радістю грають як діти, так і дорослі. Про неї можна почитати тут:

__посилання на статтю bagh-chal.md__

Представником гри з додатковими трикутниками є [рімау (посилання на Wiki)](https://en.wikipedia.org/wiki/Rimau).

Схожими на тигрові, але менш цікавими є ігри леопардові та коров'ячі, про які згадаю більше для повноти. Відрізняються вони лише формою дошки, але саме конфігурація дошки сильно змінює відчуття від гри.

## Леопардові ігри

Леопардові ігри поширені в Південній та Південно-Східній Азії. За правилами вони майже нічим не відрізняються від тигрячих ігор. Єдиною відмінністю є особливе трикутне поле, а жертв (або навпаки - мисливців) тут іноді називають леопардами - звідси і назва, хоча в більшості ігор жертви теж називаються тиграми. Більшість з них були описані дослідниками в дев'ятнадцятому або на початку двадцятого століття. Раніше вони були досить популярні, але чи зараз в них активно грають - під питанням.

Леопардові ігри менш цікаві, аніж тигрові, оскільки на дошці немає діагоналей і лише вершина трикутника має певну тактичну цінність. Також ці ігри більш схильні до нічий.

Характерною грою є аду-хулі (Adu Huli). В ній гравці грають арміями в 15 козлів проти 3 тигрів. На початку гри гравці по черзі виставляють свої фігури на дошку. Як і в баг-чалі фішки ставляться на перетини ліній. Коли всі власні фігури виставлені - можна ходити на сусіднє поле. Це означає, що тигри починають ходити тоді, коли козли ще виставляються на поле. Побиття тут, як і в баґ-чалі - необов'язкове і за хід можна побити лише одного козла. Козли мають знерухомити усіх тигрів. Тигри з дошки не забираються за ніяких обставин. 

__є фото__

Джерела з леопардовими іграми:

- Опис гри від індійських дослідників: [Goats and Tigers](http://kreedaakaushalya.blogspot.com/2008/05/how-to-play-goats-and-tigers.html)
- Стаття про гру на [The Bridge](https://thebridge.in/straight-out-of-pages/tiger-goat-game-tamil-nadu-temples-33661)
- Опис леопардових ігор від Метса Вінтхера: [Asian Leopard games](https://.github.io/bg/asian.htm)
- Спробувати зіграти в аду-хулі можна на [Online Solo Games](https://www.onlinesologames.com/tigers-and-goats)
- Леопардові ігри на [Вікіпедії](https://en.wikipedia.org/wiki/Leopard_hunt_game)

## Коров'ячі ігри

Ігри так само схожі на тигрові, але які грають на звичайних квадратних дошках - діагональних ходів тут нема. Для зручності я їх назвав коров'ячими - оскільки в ролі "мисливців" тут виступають корови або буйволи.

Представником цього сімейства є гра "Тигри їдять корів" - "кла-сі-ко". Походить вона з Камбоджі, грають в неї на звичайному полі 4 на 4 і фігури ставлять не на перетин ліній, а на квадрати. Гра дуже схожа на баг-чал. Тигрів тут теж чотири і вони одразу стоять в кутах. Корів - дванадцять, і як і в баг-чалі першими ходами їх виставляють на дошку. На відміну від баг-чалу, діагонально фішки рухатися не можуть - лише ортогонально. Ціллю корів є знерухомити тигрів, ціллю тигрів - з'їсти шість кіз. Решта правил - такі самі, як і в баг-чалі.

Можна побачити також інші кількості фігур, наприклад у варіанті "Тигри та буйволи" тигрів - три, а кіз - одинадцять.

Відсутність діагоналей є значною відмінністю від тигрових ігор, адже змінюється весь характер дошки. В тигрових іграх різні пункти мають різну тактичну цінність, залежно від того, чи з неї можна ходити діагонально, чи ні. Тут такої відмінності нема. Згадані коров'ячі ігри є значно менш цікаві за баг-чал і є радше іграми для дітей, аніж для дорослих.

[//]: # (- Khla si ko)
[//]: # (- Len cua kin ngoa)
[//]: # (- Sua ghin gnua)

- На ludii games можна пограти в [Len cua kin ngoa](https://ludii.games/details.php?keyword=Len%20Cua%20Kin%20Ngoa)
- Там же можна пограти в [Lay Gwet Kyah](https://ludii.games/details.php?keyword=Lay%20Gwet%20Kyah)
- Фото тигрів-та-корів: [Khla si ko - Cambodian Street Game](https://www.cambodianmoments.com/unknown-cambodian-street-game/)
- Тигри та буйволи на Вікіпедії (англ.): [Tiger and buffaloes](https://en.wikipedia.org/wiki/Tiger_and_buffaloes)

## Ведмежі ігри

Для повноти маю згадати ще ведмежі ігри. Зараз в них майже ніхто не грає, але вони були поширені у Римській імперії. 

Ведмежі ігри дуже схожі на заячі, проте в них жертвою виступає ведмідь, на якого полюють три мисливці. Відмінність в тому, що як мисливці, так і ведмідь можуть ходити в довільні сторони ще ці ігри грали на дуже різноманітних полях.

Технічно виграти тут можуть лише мисливці, тому що у ведмедя в цих іграх немає виграшної позиції. Відповідно гра може продовжуватися безконечно, якщо ведмедя не можуть злапати. Тому сучасні дослідники заповнюють цю прогалину, придумуюючи певні виграшні позиції для ведмедя - наприклад якщо ведмедя не змогли злапати впродовж тридцяти ходів, він перемагає.

Більше інформації, разом із формами полів, можна дізнатися на сторінці [Bear Games on mlww.magix.net](http://mlwi.magix.net/bg/beargames.htm) ([архівована версія](https://web.archive.org/web/20220202024620/http://mlwi.magix.net/bg/beargames.htm))

__є фото__

              .---.
             /     \
        .-*-*---*---*-*-.
        |\ \    |    / /|
        | \ .---*---. / |
        | |     |     | |
        |  \  .-*-.  /  |
        |   \/  |  \/   |
        |   |   |   |   |
        *-------*-------*
        |   |   |   |   |
        |   /\  |  /\   |
        |  /  .-*-.  \  |
        | |     |     | |
        | / .---*---. \ |
        |/ /    |    \ \|
        .-*-*---*---*-*-.
             \     /
              .---.

_Одне з полів для гри_

## Тавлія

Тавлія - це не класична мисливська гра, але там теж асиметричні армії та є король, котрого мають злапати нападники. На відміну від попередніх мисливських ігор, в короля є також охоронці. Також в цій грі зовсім інший тип побиття - не стрибком, а оточенням. Тавлія та мисливські ігри певним чином споріднені, тому я про неї тут згадую. Про тавлію я детальніше писав в наступній статті, також там є посилання на відео:

__посилання на тавлію (Wordpress)__
