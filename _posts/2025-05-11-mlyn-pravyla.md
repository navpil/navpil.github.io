---
tags:
  - games
source: wp
title: "Млин: правила гри" 
---
Млин – це древня гра, дуже поширена в середньовіччі. Хоча ця гра походить не з середньовіччя, а є ще древнішою. Скільки їх точно років – не відомо. Можливо понад трьох тисяч. В неї точно грали ще до нашої ери в Римі, а також в Африці, звідки вона, мабуть, і походить. Ця гра досі не забута і в різних формах в неї грають майже по всьому світі. В Україні ця гра відома мало.

В Млина дуже цікава механіка – щось між шашками та три-в-ряд. Гравець пересуває фішки по лініях, а коли формує три в ряд, то забирає фішку суперника з дошки. Ціллю гри є лишити суперника лише з двома фішками, або заблокувати суперника так, щоб він не зміг ходити.

На початку гри поле – пусте і гравці по черзі виставляють свої фішки на дошку. Всього фішок в кожного гравця дев’ять. Якщо гравець зробив три в ряд, то він забирає довільну фішку суперника з дошки. Не можна забирати фішку, котра сама є частиною ряду в три фішки, але якщо єдині фішки суперника – це ті, котрі самі формують ряди, тоді можна забирати будь-яку. Ряд рахується лише тоді, коли фішки поєднуються між собою лініями – тобто діагональні ряди не рахуються. Якщо фішка заповнила одразу два ряди, все одно забирається лише одна фішка суперника.

Після того, як кожен гравець виставив по дев’ять фішок на дошку, то починається друга частина гри. В ній фішки рухаються по дошці по лініях. Правила побиття такі самі, як і раніше.

Гра на початку може здаватися дещо неквапливою. Але потім напруження зростає. Напад може відбутися неочікувано, адже ряд в довільній частині поля є однаково небезпечним. Найсерйозніша проблема – це два сусідні ряди, котрі почергово формуються фішкою, що пересувається між ними. Така формація дозволяє брати фішку кожним ходом і часто означає програш для суперника.

Є різні варіанти цієї гри. Поширеним є правило “летючих корів” – коли в гравця лишається на дошці лише три фішки, він може їх пересувати в довільну частину дошки – фішки ніби літають з поля на поле.

А якщо на полі домалювати діагоналі, дозволивши по них ходити і ставити там ряди, а ще дати гравцям по 12 фішок, то виходить гра Морабараба (Morabaraba) – гра, поширена на півдні Африки.Морабараба грається з правилом летючих корів. Також в Морабарабі заборонено ходити фішкою туди-сюди між двома рядами, тобто якщо фішка вийшла з першого ряду, щоб сформувати другий, то наступним ходом вона не може повернутися у перший. Морабараба – гра агресивніша за Млин. Якщо Млин для вас заповільний – спробуйте Морабарабу. Для запобігання нічиї на першій стадії гри в цю гру можна грати 11ма фішками – це так званий варіант “Морріс одинадцяти людей” (Eleven Men’s Morris).