---
layout: post
title: "Порно - шкідливе чи безпечне?"
source: fb
tags: 
  - monkmode
---

Про порно. Але почну здалека. 

Я взагалі цікавлюся питанням гормонів і те, як вони впливають на нашу поведінку. Серотонін, ендорфін, кортизол, адреналін і таке інше. Цікавим гормоном є і тестостерон, тим паче для мене, оскільки я - чоловік і він безпосередньо впливає на мою поведінку, силу і здоров'я. На жінок він теж впливає, але в жінок тестостерону десь в разів двадцять менше.

Отже, читаю я, що на нормальний рівень тестостерону впливає здоровий сон, заняття спортом, відсутність поганих звичок і таке інше, загалом все стандартно, нічого нового, ведіть здоровий спосіб життя і будьте щасливі. Але що мене здивувало, що в списку було присутнє "обмеження перегляду порнографії". В мене в голові почав складатися пазл. Я одразу згадав дівчинку, котра десь в просторах ютюбу скаржилася, що в сучасних чоловіків менше сперми і тестостерону ніж колись. Я тоді ще подумав - що ж так відрізняє сучасних чоловіків від чоловіків народжених в шестидесятих? Тут я задумався - а чи не різниця в повальній доступності порно? 

Не знаю, чи вгадав я, чи ні але вирішив я подосліджувати це питання. І, ясно що, не все так однозначно (с).

Повальна доступність порно - це відносно новий феномен. Стрімінгові порно-платформи з'явилися десь у 2006 році, тобто лише 15 років тому. До того треба було десь купувати якусь касету (та, чорну, велику таку), чи компакт диск, на якій була обмежена кількість відео. Раптом все змінилося і змінилися також звички людей. 

Оскільки феномен - молодий, багато досліджень не проводилося, а ті, що проводилися давали різні результати.
 
Наприклад стаття в журналі Men's Health вказувала перегляд порнографії, як спосіб підвищити рівень тестостерону. Треба зауважити, що рівень тестостерону - дуже мінливий впродовж дня. Отже після перегляду порно в чоловіків піднімалася кількість тестостерону. Висновок у статті - хочете більше тестостерону - дивіться більше порно. Проблема в тому, що люди зазвичай не просто дивляться порно, а потім з підвищеним тестостероном ідуть пити чай. Зазвичай ідуть в туалет, якщо ви розумієте про що я. А вже після цього рівень тестостерону падає. І стаття в журналі Men's Health це не врахувала. 

Потім накопав я взагалі дивовижний сайт Your Brain On Porn, в якому я прочитав деякі речі, про які я і не думав, що вони існують (от наївний). Цей сайт допомагає людям "зістрибнути" з перегляду порнографії. Там досить чітко описано, що треба робити, що не треба. І люди діляться своїм досвідом, як в них були рецидиви перегляду і таке інше. Справжнісінький клуб анонімних порнозалежних. На цьому сайті порнографія описується, як очевидне зло, якого треба уникати всіма правдами і неправдами. Цікава фраза з цього сайту звучала приблизно так "коли ви переглядаєте порно, то вашому мозку здається, що він зірвав еволюційний джекпот, але насправді ви просто запліднюєте екран". Що цікаво, вони не стверджують зв'язок рівня тестостерону і перегляду порнографії. Але зв'язок між порнографією і зниженим бажанням реальних жінок, вони стверджують.

Намагався я знайти і інші сайти, які б вказували, що не все так погано, дивитися порно можна, а раптом. Знайшов статтю, де не все так погано, але треба бути обережним. Там кажуть, що 75% людей не мають ніяких проблем з переглядом порно. Але з іншого боку - що з рештою 25%? Тобто кожна четверта людина має проблеми? Ну не прямо всі 25%, але все таки 11% мають проблеми з сексом у реальному житті і вважаются залежними. Решта - десь посередині. Чи не зависокі цифри? Навіть якщо врахувати, що лише половина чоловіків регулярно дивиться порно (десь бачив такі цифри), то, виходить, кожен двадцятий чоловік - залежний? Це менше ніж нікотинова залежність, але більше ніж алкоголізм.

Окрім цього я знаходив взагалі цікаві факти, наприклад те, що порнографію дивляться також діти. При чому хлопцям 10-11 років, а буває і менше. Ще задовго до того, як хлопець вперше поцілується зі справжньою дівчиною, він давно надивився і вже все знає про бандажі, батоги і решта БДСМів. Чи не вплине це на подальше життя? Власне - вплине. Якщо не говорити про зменшений інтерес до справжніх дівчат, порнографія нав'язує моделі поведінки. Молоді люди, що вже все побачили, справді вважають, що без домінування - нікуди. І секс обов'язково має бути брутальним. Чи не варто говорити з дітьми про порнографію і секс раніше, ніж нам здається? В 18 вже реально може бути пізно.

Мабуть у вас склалося враження, що я несхвально ставлюся до порнографії. Це - правильне враження. Мій вердикт - обмежуйте перегляд порно, а то й відмовтеся від нього взагалі. Це не означає, що соло-партії тепер заборонені, але краще використовуйте фантазію - заодно креативність потренуєте.

Але, просто щоб запобігти непорозумінням, я не вважаю, що порнографію треба криміналізувати. Навпаки. Хай поліція лапає справжніх злочинців, а не займається фігнею.

А ще нещодавно я їхав маршруткою, а там на біжачій стрічці була реклама "клуб анонімних порнозалежних і сексоголіків". Це була остання крапля і я вирішив написати про свої дослідження. Якщо цікаво - погугліть, в них там в домені сайту є цифра 12. Сам сайт я не запам'ятав, вже вибачайте.

Посилання:
 - [Рівень тестостерону падає](https://www.urologytimes.com/view/testosterone-levels-show-steady-decrease-among-young-us-men)
 - [Стаття в Men's Health](https://www.menshealth.com/uk/building-muscle/a757343/mh-quiz-21-things-you-didnt-know-about-testosterone/)
 - [Your brain on porn](https://www.yourbrainonporn.com/miscellaneous-resources/start-here-evolution-has-not-prepared-your-brain-for-todays-porn/)
 - [Стаття де не все так погано](https://www.instyle.com/lifestyle/hump-day/porn-addiction)
 - [Порнографія і еректильна дисфункція](https://www.practiceupdate.com/content/eau-2020-consumption-of-pornography-by-men-impairs-erectile-function/103931)
 - [Порнографія і діти](https://www.theatlantic.com/ideas/archive/2018/08/talking-to-kids-about-porn/568744/)
 - [Порнографія і проблеми з нею пов'язані, в тому числі девіантна поведінка в реальному житті](https://www.theatlantic.com/ideas/archive/2021/07/porn-education-totally-unprepared-modern-porn/619464/)