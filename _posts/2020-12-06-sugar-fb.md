---
layout: post
title: "Відмова від цукру - результат експерименту"
source: fb
---

Вирішив я провести експеримент і на два тижні відмовитися від цукру. Експеримент був частково провалений, але певні висновки я з нього виніс і вирішив ними поділитися.

1. Я зрозумів, що я реально їв дуже багато цукру, просто капець як багато. Вважайте, що майже у всьому солодкому, враховуючи вафлі - приблизно третина цукру. В сто грамах тортика чи 300 грам кока-коли знаходиться приблизно денна норма цукру, а я ж зазвичай вживав більше. Я ж - солодкоїжка (був).
2. Цукор виявився в дуже неочікуваних (для мене) місцях - хлібі, соусах, піцці, млинцях з м'ясом і навіть в маринованих огірочках - саме тому мій експеримент провалився - вивести споживання цукру в нуль, якщо все не готувати самому - нереально.
3. З'ясував, що вживати мед замість цукру - це самообман - і це теж причина часткового провалу чистоти експерименту. Фрукти, правда, вживати можна і я видихнув спокійно.
4. Окрім вмісту цукру є ще така штука, як глікемічний індекс, але це вже було для мене занадто і я в цьому не розбирався. Але саме цей індекс є причиною, чому фрукти споживати можна спокійно, хоч вони теж солодкі.
5. Солодке після цих двох тижнів для мене стало засолодким. Вафлі, тортики, цукерки - я б з радістю зменшив вміст цукру в них як мінімум вдвічі, якщо не більше, і вони б мені краще смакували. Окрім того солодким є для мене те, що раніше мені таким не здавалося - наприклад деякі види тіста. 
6. Хоч зараз експеримент закінчився, але я краще зрозумів, де цукор є, де його нема, скільки його можна вживати і став його споживати значно менше.
7. Я з подивом зрозумів, що можу спокійно вижити без солодкого.