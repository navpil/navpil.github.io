---
tags:
  - games
source: yt
title: Чому наші шахи - це лише регіональний варіант древніх індійських шахів - чатуранги
comment: Скорочена версія стаття "Коротка історія шахів і їх різновиди"
exts:
  - https://navpil.wordpress.com/2024/10/28/chess-history-variants/
  - https://www.youtube.com/watch?v=ZyShUbWtWY4
---
А чи знали ви, що шахи, котрі придумали в Індії були не такі ж самі, як ті, до яких ми звикли?
Що наші шахи - це просто західний варіант індійських шахів?
То ж якими були оригінальні шахи?
І які ще є варіанти шахів окрім західних?

Я очікую, що ви вже вмієте грати в шахи.
Якщо ж ні - тоді раджу подивитися відео, яке я даю в описі.

Шахи примандрували в Європу трохи менше тисячі років тому. 
Але тодішня гра була значно повільнішою, аніж сучасні шахи.
Король, кінь і тура ходили так само як зараз, а от решта фігур були слабшими.

Слон ходив чітко на два поля по діагоналі з можливістю перестрибнути фігуру.

[//]: # (демо: хід слона)

Це досить дивний хід з сучасної точки зору, особливо якщо врахувати, що таким чином для слона доступно лише 8 полів з 64.
А ферзь був найслабшою фігурою і міг ходити лише на одну по діагоналі.

[//]: # (демо: хід ферзя)

Він чітко виконував свою функцію “помічника короля”.
Пішак не міг першим ходом піти на два поля вперед, він завжди ходив лише на одне.
А на восьмому ряді він міг змінитися лише на ферзя.
Але оскільки ферзь був найслабшою фігурою - то це перетворення не було настільки важливим, як зараз.
Рокіровки не було.

Гра була дуже повільна, тому дебют відрізнявся від сучасного.
Гравці починали гру, вибудовуючи свої армії в певні, часто наперед відомі, формації, так звані “табійя”, не сильно переймаючись ходами суперника.

[//]: # (демо: табійя)

Коли такі шахи на зламі тисячоліть потрапили в Європу, то гравці пришвидшувати гру.
І десь в 15му сторіччі сформувалися сучасні правила.
Слон став ходити по діагоналях, пішаки отримали можливість першого довгого ходу, додалася рокіровка.
Хід ферзя - як поєднання ходів тури і слона, був мало не революційний.
Шахи з таким ходом називалися “шахи королеви” або навіть “шахи божевільної”.
Окрім того, в Європі шахову дошку пофарбували в чорно-білий колір.

Гра, про яку я щойно говорив - це перський Шатранж, а не оригінальна індійська Чатуранга.
Вони були дуже схожі, але про шатранж є більше відомостей, ніж про чатурангу.
І власне шатранж потрапив свого часу в Європу.
Точні правила чатуранги - невідомі.

Які ж є ще варіанти шахів?
Найвідомішими сучасними варіантами шахів є тайські, китайські та японські.
Вони дуже популярні у своїх державах, а часом і за їх межами.
Я не буду давати опис їх правил, лише коротко розкажу про кожні з них.

Почну з тайських шахів - Макрук.
Це - найархаїчніший варіант. Правилами він майже не відрізняється від шатранжу.
Пішаки одразу стоять в третьому ряду і перетворюються на ферзів вони вже на шостому.

[//]: # (демо: перетворюються на шостому ряду перевертанням)

А слон ходить на одну по діагоналі, або вперед.

[//]: # (демо: хід слона в макрук)

Такий хід символізує чотири ноги слона і хобот. 
Маючи Макрук з одного боку і Шатранж з іншого, дослідники можуть здогадуватися, як грали в древню чатурангу.

Китайські шахи - сянці - значно більше відрізняються від чатуранги.
Я лише коротко згадаю основні цікавинки цієї гри.
Тут є ріка і палац, котрі обмежують ходи декотрих фігур - наприклад ні ферзі, ані король не можуть вийти з палацу.

[//]: # (демо: ріка і палац)

Пішаків п'ять і стоять далеко спереду.

[//]: # (демо: п'ять пішаків)

Ферзів тут два і вони можуть захищати одне одного.

[//]: # (демо: ферзі захищають одне одного)

Слони, до речі, теж можуть захищати одне одного.
В сянці ані кінь, ані слон не стрибають, тобто їх хід можна заблокувати.

[//]: # (демо: блокується хід коня)

А ще в китайських шахах є гармата - особлива фігура, котра б'є чужу фігуру, лише перестрибуючи через іншу фігуру. 

[//]: # (демо: хід гармати)

Зовсім особливими є японські сьоґі.
Майже всі фігури ходять не так, як в чатуранзі.
Наприклад списи - схожі на тури, але ходять лише вперед.
Коні теж можуть ходити лише вперед.

[//]: # (демо: хід коня вперед)

Пішаки не б'ють по діагоналі, як зрештою і в сянці.
В останній третині поля майже всі фігури можуть перетворитися на іншу.

[//]: # (демо: перетворення)

Але не на будь-яку, а чітко задану.
Втім основною відмінністю сьоґі є те, що биті фігури переходять у власність суперника.
І тепер він замість ходу може вкинути її на дошку на майже будь-яке поле.

[//]: # (демо: вкидання пішака)

Макрук, Сьоґі та Сянці - це все родичі наших звичних шахів.
І так само як і звичні нам шахи, є варіантами древньої чатуранги.
