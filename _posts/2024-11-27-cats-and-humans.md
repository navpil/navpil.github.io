---
layout: post
title: Коротко про стосунки котів та людей
source: fb
tags:
  - misc
---
Для котів - ми великі брудні агресивні гучні смердючі мавпи. 
Але ми їм подобаємося, тому вони нас терплять. 
Не кожен кіт хоче, щоб ми його чіпали.

Наш усміх для котів, якщо видно зуби, а разом з тим і ікла - це оскал і прояв агресії. 
Для того, щоб коти зрозуміли, що ми до них прихильні, треба примружити очі і трохи покліпати. 
Бажано при цьому присісти, щоб здаватися меншими. 

Якщо кіт перевертається і показує нам свій живіт - це прояв довіри. 
Він довіряє нам настільки, що показує нам свою найменш захищену ділянку, знаючи, що ми його не будемо чіпати. 
Але ми чіпаємо його за живіт, зраджуючи очікування кота і він нас шкрябає.

Собак приручили ми. 
А от з котами ще не ясно хто кого приручив. 
Задумайтеся над стосунками між котами і людьми. 
Хто кому приносить більше користі?

Коти нявчать людям, між собою вони так не спілкуються, хіба що кошенята до мам.

Котячі - єдині хижаки людських предків, тому нам важливо вміти за ними спостерігати. 
Хтось спостерігає з насолодою, але в когось ще лишився інстинкт самозбереження і він котів не любить. 
Тому в людей до котів неоднозначне ставлення.