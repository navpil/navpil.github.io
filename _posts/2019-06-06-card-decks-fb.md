---
layout: post
title: "Коротко про різні види картярських колод"
source: fb
tags:
  - games
  - cards
---

Всі звикли, що є колода на 36 карт, а є на 54 і багато хто думає, що так - усюди в світі. Дехто ще може вважати, що 54 карти - це міжнародна колода, а 36 - це наш регіональний варіант. Мало хто робить наступний крок - якщо у нас є регіональний варіант, то може регіональні варіанти є і в інших державах? 

Насправді так і є. Мало того, що регіональні варіанти відрізняються малюнками і кількістю карт у колоді, вони ще можуть відрізнятися і мастями. Традиційно розрізняють три типи мастей. 

Французькі - це звичні нам масті, якими користується більшість світу. Є ще німецькі - сердця, жолуді, листок і дзвіночок, з варіантом швейцарських (з квіточками). Також є історично найстарші іспано-італійські - мечі, кубки, монети і палиці. 

Трохи осторонь стоїть колода таро - в неї аж п'ять мастей, чотири - звичайні і п'ята - козирна. В оккультичних колах, де колоду таро використовують не для гри, а для гадання, звичайні масті називаються малими арканами, а карти козирної масті - великими арканами. 

Є ще історичні колоди карт, найважливіша для нас - це арабська, бо саме її запозичили європейці. Для мене було здивуванням, що одною з мастей у арабів була палиця для гри в поло (14 століття, якщо що), котру європеці просто трактували як палицю (сучасна хреста). Араби в свою чергу запозичили карти в китайців. 

Сучасні азіатьскі карти - це окрема тема. Є різні японські, корейські і китайські карти, які мало що мають спільного з сучасною європейською колодою.

Хто цікавиться картами, чи їх колекціонує (наприклад я), одразу знаходить декілька прекрасних ресурсів, окрім вікіпедії, таких як "World of playing cards" та "International playing card society". На них дуже багато корисної і не дуже інформації, і тому складно швидко скласти якусь загальну картину. Ресурс, на який я даю посилання, значно менш відомий і гугл його видає не зразу. По перше він написаний німецькою, бо друге через архаїчний технічний підхід (фрейми, хто в курсі), важко давати прямі лінки на підсторінки. Але на ньому рівно стільки інформації, скільки мені було потрібно. Тому хто хоче приблизно зорієнтуватися в різних колодах світу - клікаєте зліва на Geografie і вибираєте державу.

[Kartenhaus](http://www.karten-haus.ch/)

