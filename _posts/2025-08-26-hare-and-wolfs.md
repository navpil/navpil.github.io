---
tags:
- games
source: wp
title: "Вовки та козлик"
exts:
- https://navpil.wordpress.com/2025/08/26/wolfs-goat/
---
Це - проста мисливська гра на шаховій дошці. Один гравець грає за одного козлика, якого намагаються злапати чотири вовки, за яких грає інший гравець. Козлик своєю чергою намагається прорватися крізь вовків до останнього ряду.

На початку гри вовки виставляються на свій перший ряд на чорні поля. Козлик може починати з будь-якого поля дошки, але класично його ставлять на довільне чорне поле свого першого ряду. Як вовки, так і козлик ходять діагонально на одне поле. Тобто як і в шашках білі поля участі в грі не беруть. Вовки можуть ходити лише вперед, коли як козлик може ходити як вперед, так і назад. Побиття в цій грі немає. Козлик має прорватися крізь вовків до останнього ряду. Вовки мають знерухомити козлика. Вовки починають.

Гра не є складною і якщо добре подумати, можна знайти виграшну стратегію для вовків. Щойно стратегія була знайдена, гра припиняє бути особливо цікавою. Але це - чудова гра, щоб пограти зі своїми дітьми.

У варіант 6х9, де за ідеальної гри завжди програє перший гравець, можна пограти на цій сторінці: [Hase Wolf](https://users.ox.ac.uk/~econ0610/HaseWolf/hw_main.html)

## Хорти та заєць

                 H 
               / | \
              .--.--.
              |\ | /|
              .--.--.
              |/ | \|
              W--.--W
               \ | / 
                 W

Гра за правилами дуже схожа на "вовки та козлик" і, ймовірно, їй передувала. Грається на полі з деякими промальованими діагоналями, де є три хорти, які намагаються впіймати одного зайця. Заєць може ходити по лініях у будь-яку сторону, а хорти не можуть ходити по лініях назад. Задача така сама - хорти мають впіймати зайця, а заєць має прорватися крізь ряд хортів. Заєць ставиться в один кут поля, а три хорти розставляються в протилежному куті. Хорти починають. Якщо гра зайшла у безкінечний цикл, а якщо точніше - хорти ходять лише горизонтально впродовж десяти ходів, то перемагає заєць - логіка така, що хорти його таки не можуть злапати.

Хоч гра і грається на такому маленькому полі, але виграшна стратегія одразу не очевидна. Так само як і з вовками-та-зайцем, знайти виграшну стратегію - це ціла головоломка.

Хорти-та-заєць була настільки поширена в дев'ятнадцятому столітті у французькій армії 19-го сторіччя, що її навіть назвали солдатською грою.  

- Зіграти хортів-та-зайця проти комп'ютера можна тут: [Hare and Hounds](https://www.neok12.com/games/hare-hounds/hare-hounds.htm)
- Різні варіанти дошки розглядаються тут (англ.): [Hare Games by Mats Winther](https://mats-winther.github.io/bg/haregames.htm)
- Історія цих ігор на цьому сайті (англ.): [Hare Games on Board Game Blog](https://boardgameblog.wordpress.com/2010/03/03/hare-games/)