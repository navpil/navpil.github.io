---
layout: post
title: "Гра на папері 'з'єднай числа'"
source: wp
tags:
  - games
  - pnp
exts:
  - https://navpil.wordpress.com/2026/02/12/pnp-connect-numbers/
---
Це - дуже проста розвага, яку ми любили в молодшій школі. 
Підходить також дошкільнятам.

Береться аркуш паперу і на ньому малюються числа в довільних місцях від одного до десяти. 
Тепер гравці по черзі з'єднують числа ручкою.
Бажано мати ручки різного кольору.

Перший гравець з'єднує 1 і 2, другий після нього з'єднує 2 і 3 і так далі.
При цьому не можна перетинати, чи торкатися лінії - такі місця позначаються хрестиками.
Якщо ручки однакового кольору, то треба малювати різні позначки, наприклад один гравець малює хрестики, а інший - нулики.

Малі діти просто люблять малювати лінії, тому не обов'язково грати до виграшу чи програшу. 
Але якщо вже хочеться елементу змагання - то хто набрав в кінці гри більше хрестиків, той програв.

Можна збільшувати числа і грати не до десяти, а, наприклад, до чотирнадцяти, чи навіть двадцяти.

