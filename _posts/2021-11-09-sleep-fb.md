---
layout: post
title: "Який зв'язок між недосипом і переглядом серіалів?"
source: fb
---

Можливо ніякого зв'язку немає. Ну або є. Я серіалів не дивлюся і висипаюся. Але якби я серіали дивився, то точно б не висипався. Тому що єдиний час, в який я міг би дивитися серіали - це час, коли я зазвичай сплю.

Два факти:
 а) люди жаліються на нестачу сну
 б) люди дивляться якісь серіали
 
Їх зазвичай не поєднують. Але якщо є людина, котра і дивиться серіали і жаліється на нестачу сну - а такі точно є, то в мене є для неї чудовий вихід з ситуації (вгадайте який? якщо не вгадали - то припинити дивитися серіали і телевізор). Не знаю наскільки таких людей багато. 

Можна заперечити, що якщо людина дивитсья серіали і не висипається, то це не означає, що перше тягне за собою друге і що є інші речі, як людина робить, через що вона не достатньо спить - наприклад треба зліпити вареники і помити унітази. Це - ніяке не заперечення. Це - погане розставляння пріорітетів. Якщо у вас пріорітети стоять так:

 1. Зліпити вареники
 2. Помити унітази
 3. Подивитися серію "Гра з креветками"
 4. Поспати
 
то там щось не так. Треба їх змінити на такі:

 1. Їсти, пити, ходити в туалет, спати.
 2. Все решта.
 
Сон - абсолютний пріорітет. Так само як пиття. Без пиття ми вмираємо, без сну ми нищимо своє психічне здоров'я. Якщо сон для вас - не абсолютний пріорітет, то зробіть його таким. Серіали почекають, вареники можна купити (або замінити їх картоплею з хлібом). А спати - треба.

"Дивитися серіали для мене - це розвага" - можуть заперечити мені. А я заперечую - найкраща розвага - це здоровий сон, тоді все життя виглядає значно приємнішим.

Можливо, я дарма так на серіали накинувся. Ви робите щось інше і тому не спите. Тоді згадайте список пріорітетів, де сон стоїть перед всім решта. Якщо ви не висипаєтеся - то все решта - дуже мало важливе.