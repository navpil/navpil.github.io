---
source: fb
tags:
  - games
title: Тайські шахи - Макрук
---
Тайські шахи, Макрук - це найархаїчніший сучасний варіант шахів. 
Він дуже поширений в Тайланді та Камбоджі, в нього там часто грають на вулицях.
Правилами він майже не відрізняється від предка всіх варіантів шахів - індійської чатуранги.
Якщо ви не знали, то шахи, до яких ми звикли - це європейський варіант, в древній Індії в шахи грали інакше.

Основні відмінності від звичних нам шахів наступні. 
Пішаки завжди ходять лише на одну клітинку вперед, але зате одразу стоять в третьому ряду і перетворюються на ферзів (і лише на ферзів) уже на шостому.
Перетворення пішаків дуже зручно позначається їх перевертанням, так само як це робиться в шашках при перетворенні на дамку.
Б'ють пішаки так само як і в звичних нам шахах.
Слон ходить лише на одну клітинку по діагоналі, або вперед, що символізує чотири ноги слона і хобот.
Ферзь завжди стоїть справа від короля і є найслабшою фігурою, він ходить лише на одну по діагоналі.
Рокіровки нема.

Шахи мають незвичну форму через те, що гра була дійсно народною і замість фігур там використовували мушельки, що відобразилося і в сучасному дизайні.
Якщо дуже хочеться спробувати цю гру вдома, то можна використати звичайний набір для гри в шахи, а замість пішаків використовувати шашки.
Гра не така динамічна, як європейські шахи, відчуття від макрук можна описати, як ендшпіль, який починається з самого початку гри.

На фото - мій дешевий і пластиковий, зате автентичний набір, а також варіант зі звичного набору разом з шашками.

#шахи