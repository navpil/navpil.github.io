---
tags:
  - games
source: wp
title: Коротко про історію нард 
---
Предки нард - це найстарші виявлені ігри. 
Люди з самої древності кидали кубики, або інші предмети, та пересували свої фішки. 
Такою є єгипетська гра Сенет, такою є шумерська Царська гра з Уру. 
Схожу гру навіть виявили між народами Америки - називається вона Бул або Пулук.

В древній Греції схожою грою є загадкова гра П'ять ліній. 
На жаль, точні правила цієї гри не відомі. 
Але гравці грали в цю гру, кидаючи кубики, або астрагали, та пересували фішки. 
Фішок було декілька і ймовірно вони рухалися по колу, що робило цю гру схожою на нарди.

В древньому Римі на зламі ер грали в Гру дванадцяти позначок  - в якій вже з'явився звичний нам поділ дошки на дванадцять полів та п'ятнадцять фішок на гравця. 
Але замість двох рядів по 12, як в сучасних нардах, там, схоже, було три ряди, тобто разом 36 полів.

Вже в п'ятому столітті у Візантії грали в Табулу - гру в котрій дошка набула сучасної форми. 
З того часу гра в Європі не зникала, але мала багато видозмін. 
Різними були початкове розташування, правила збиття, напрям руху тощо. 
Але практично незмінними були п'ятнадцять фішок, два кубики і дошка на 24 поля.

Гра була розповсюджена не лише в Європі, але також і на сході, і не лише в Персії. 
Аналоги гри в нарди існували в Китаї, Кореї та Японії. 
Це - Цун Кі, Санґнюк та Суґороку відповідно. 
Там вони були відомі ще приблизно з сьомого століття, а може й раніше.

В сучасності в Україні найпопулярнішим варіантом є довгі нарди. 
В англомовному ж світі найпоширенішим є бекґемон - гра, що остаточно оформилася в двадцятому столітті і є варіантом коротких нард.

## Детальніше про правила

Цікавий варіант Сенету описаний Антоні Валентіно: https://boardgamegeek.com/thread/1507763/senet-rules-possibly-fixing-major-issues

Моє бачення правил Царської гри з Уру: https://boardgamegeek.com/thread/3275978/simple-rules-using-all-special-markings-dmytros-ur

Найкращу реконструкцію П'яти ліній (Pente Grammai) зробив Стівен Кідд (Stephen Kidd): https://www.researchgate.net/publication/320591317_Pente_Grammai_and_the_%27Holy_Line%27

Про гру дванадцяти позначок можна почитати у вікіпедії: https://en.wikipedia.org/wiki/Ludus_duodecim_scriptorum

Про Табулу я писав окремо і зняв про нього відео: https://www.youtube.com/watch?v=7lBiOkqxilE

Опис довгих, коротких та інших варіантів нард можна знайти на моєму сайті про нарди: https://navpil.wordpress.com/nardi/

Різні історичні варіанти нард можна побачити на сайті ludii.games, наприклад Лакет: https://ludii.games/details.php?keyword=Laquet

Про Пулук (Puluc) та про інші згадані ігри можна знайти інформацію в англійській вікіпедії. 
Можна також пошукати та встановити гру Bul або Puluc для того, щоб зіграти проти комп'ютера.

Цун Кі, (Coan Ki), Санґнюк (ssangnyuk) та Суґороку (sugoroku) було описано Куліним у його книзі "CHINESE GAMES WITH DICE AND DOMINOES" (1895)

---

Джерела фотографій:

 - https://boardgamegeek.com/image/361563/senet
 - https://boardgamegeek.com/image/243934/the-royal-game-of-ur
 - https://boardgamegeek.com/image/1980221/puluc
 - https://boardgamegeek.com/image/4795046/duodecim-scriptorum
 - https://www.researchgate.net/figure/Attic-black-figure-kyathos-H-147-cm-Brussels-Musees-royaux-dArt-et-dHistoire_fig6_360190227
 - By Augusthaiho - Own work, CC BY-SA 4.0, https://commons.wikimedia.org/w/index.php?curid=78020456
 - By Ryuch - Own work, CC BY-SA 3.0, https://commons.wikimedia.org/w/index.php?curid=25500702