---
tags:
- games
source: yt
title: Тавлія, або в що грали руські князі
comment: Скорочена версія статті на вордпрес
---
Та́влія - це гра, що її грали в Європі до приходу шахів. Особливо вона була поширена серед вікінгів і в цю гру могли грати наші руські князі. Гравці грають різними арміями і в них різні цілі. Один має втекти королем, а другий - не дати йому це зробити.

В цій грі один гравець має короля, котрий починає гру з середини дошки. 

[//]: # (відео як ставлять короля по центру)

Його оточують захисники. 

[//]: # (такий самий кадр, але додалися захисники)

А з країв дошки стоять нападники, яких завжди в два рази більше, аніж захисників. 

[//]: # (такий самий кадр, але додалися нападники)

Усі фігури ходять так само як тури в шахах - тобто прямо на довільну кількість полів.

[//]: # (кадр, як ходять фігури)

Для того, щоб збити фігуру, треба її оточити двома своїми фігурами.

[//]: # (кадр, як беруть фігуру)

За хід можна побити і дві, і три фігури суперника - якщо всі вони опинилися під боєм.

[//]: # (кадр, як беруть 3 фігури)

Але самому заходити між дві фігури суперника - можна. 

[//]: # (кадр, як заходить між фігури суперника)

Нападники ходять першими.
Ціль короля - втекти з дошки, тобто дійти до її краю.

[//]: # (кадр, як король доходить до краю)

Ціль нападників - взяти в полон короля.

[//]: # (кадр, як беруть короля в полон)

В цьому варіанті гри - поле 11 на 11, в короля є 12 захисників, а по краях стоїть 24 нападники.

Є також інші варіанти цієї гри. Відрізняються вони:
 
 - розміром дошки
 - розстановкою фігур
 - правилом втечі короля - чи в кут, чи на край ()
 - правилом побиття короля - чи його треба оточити з двох боків, чи з чотирьох
 - чи може король брати участь у побитті, або він беззбройний
 - і чи є на полі особливі поля - наприклад трон чи кути, для яких діють особливі правила

Найпростішим варіантом є той, де втекти треба на край дошки, де немає особливих полів і де для короля немає особливих правил і він себе поводить, як звичайна фігура. Цей варіант я вам і розказав. І називається він Тавлбверд (Tawlbwrdd). Тавлбверд можна також грати на полі 9х9, але тоді захисників - 8, а нападників - 16.

Хоча у гравців різні армії та цілі, Тавлбверд є досить врівноваженою грою. Є варіанти тавлії, де перевага однієї зі сторін навіть менша, аніж перевага білих в шахах. Тим не менш, часто грають дві гри поспіль, міняючись сторонами.

Про цей та інші варіанти ви можете дізнатися на сторінці, посилання на котру я даю в описі.