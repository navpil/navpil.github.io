---
tags:
- games
source: yt
title: Як грати в покер на кубиках?
comment: Скорочена версія статті на вордпрес
---
Як грати в покер на кубиках? Треба п’ять кубиків та папір з ручкою для підрахунку очок. Ціллю гри є набрати якомога більше очок, викидаючи різні комбінації.

Є 8 покерних комбінацій:

 - Пара (відео показує саму комбінацію на папері і як це виглядає з кубиками)
 - Дві пари
 - Три однакових
 - Послідовність 1-5
 - Послідовність 2-6
 - Фул хаус - дві і три однакових
 - Каре (чотири однакових)
 - Покер (п'ять однакових)

Комбінації рахуються по номіналу - три однакових шестірки дорівнюють 18 (демо), а послідовність 1-5 - 15 очок. (демо) Додатково якщо гравцю випав покер, йому ще додається 50 очок (демо 5 одиниць). Якщо комбінація випала з першого разу і гравець не кидав кубики вдруге, то сума подвоюється (демо на пару 6-6).

Це особлива графа - шанс, куди гравець може просто вписати суму всіх кубиків. (демо шанс)

Ще є так звана школа - шість граф від одного до шести (демо). Якщо гравець викинув три однакових, він ставить хрестик у відповідну графу(демо з шестірками). Якщо випало більше ніж три - в графу пишеться плюс (демо з двійками), якщо менше ніж три - тоді вписується мінус (демо - обов’язково з трійками). Коли всі шість граф школи заповнені, записується кінцевий підсумок школи в особливу графу "сума". Якщо сума - мінусова, то додатково пишеться штраф -50 очок (демо з попередніми значеннями).

За свій хід гравець має три кидки, щоб викинути бажану комбінацію. Використовувати всі три не обов'язково, можна зупинитися після першого чи другого кидка. Спочатку гравець кидає всі п'ять кубиків. Далі можна двічі перекинути довільні кубики. Коли гравець закінчив кидати кубики, він має вирішити, в яку графу він хоче вписати очки. Кожну графу можна заповнити лише раз.

Гравець може викреслити комбінацію за власним бажанням (демо). Викреслювати школу - не можна.

Після того, як гравець вписав значення в якусь графу, або викреслив її, хід переходить наступному гравцеві.

Після того як всі графи у всіх гравців заповнені, рахується сума очок, хто отримав найбільше очок - той виграв.
