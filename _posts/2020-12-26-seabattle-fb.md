---
layout: post
title: "Як покращити гру морський бій? (питання, яке турбує кожного)"
source: fb
---

В грі морський бій, в тому варіанті, який ми всі чудово знаємо, є дві проблеми. Перша - втрата чотирипалубного корабля має лише символічне значення, хоча здавалося б втрата найсильнішого корабля у флотилії мала би якось вплинути на ведення бою. Друге - в кінці гри гра перетворюється на одноманітний пошук кораблів однопалубників.

Перша запропонована зміна - кількість пострілів фіксується відносно найбільшого корабля у флотилії. Якщо у вас ще живий чотирипалубник - у вас чотири постріли, якщо лишилися максимум двопалубники - то два. При чому не залежить чи ви попали, чи не попали у корабель.

Друга запропонована зміна - ввести поняття "бульк". Бульк - це настільки не попав, що навколо взагалі жодних кораблів немає. При "бульку" можна зразу вивести з гри аж до 9 полів. З "бульками" пошук однопалубників стає значно цікавішим, оскільки "не попав" тепер означає "ти, звичайно, не попав, але кораблі поруч є".

З такими правилами гра стає динамічнішою. Якщо ви скептично ставитеся до змін у правилах такої класичної гри, то змушений вам повідомити, що є дуже багато регіональних варіантів цієї гри, і в деяких з них вже існують схожі на запропоновані правила.
/docs/assets/images/seabattle.jpg
![SeaBattle Example](/docs/assets/images/seabattle.jpg)