---
layout: post
title: "Коробочки: гра на папері"
source: wp
tags:
  - games
  - pnp
exts:
  - https://navpil.wordpress.com/2026/02/13/dots-and-boxes/
---
Гра доволі проста - треба поставити якомога більше своїх позначок - хрестиків, або нуликів - у намальовану фігуру.

Цю гру ми грали в молодшій школі і, хто зна, якби ми її грали за правильними правилами, то можливо б нас вона цікавила і надалі.

## Хід гри

Спочатку треба намалювати квадрат, наприклад сім на сім, але можна і більше, чи менше. 
Ми в школі взагалі малювали робмовидну фігуру.

Далі гравці по черзі малюють паличку всередині цієї фігури. 
Паличка має бути довжиною в одну клітинку і бути або горизонтальною, або вертикальною. 

Якщо гравець, намалювавши паличку, "закрив" квадратик ("коробочку"), то він ставить в цю коробочку свою позначку і отримує додатковий хід. 
Якщо гравцеві пощастило, так можна закрити досить багато коробочок поспіль і понаставляти туди своїх позначок.
Одною паличкою можна закрити навіть дві коробочки одночасно, але це не впливає на кількість додаткових ходів.

Виграє той гравець, котрий в кінці гри має більше позначок ніж суперник.

## Коментарі

Нашою помилкою в школі було те, що ми не давали додаткового ходу за закриту коробочку, а це робить гру не просто менш цікавою, це її просто змінює до невпізнання і практично не дає поля для складних стратегій.

Цю гру вигадав французький математик Едуард Лукас у дев'ятнадцятому столітті і назвав він її "ля піпопіпетте".
Гра ця геть не така проста, як здається на перший погляд. 
Гравці її люблять, тому що вона є врівноважена для обох гравців, а математики своєю чергою люблять її аналізувати і шукати виграшні стратегії.

https://en.wikipedia.org/wiki/Dots_and_boxes
