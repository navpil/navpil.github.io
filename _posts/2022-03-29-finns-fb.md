---
layout: post
title: "Зимова війна - війна СРСР з Фінляндією у 1939-1940 роках"
source: fb
---

Фіни мене надихають. У війні, що тривала більше сотні днів вони втратили 10 відсотків своєї території, але відбили атаку переважаючої по силі армії СРСР і зберегли свою незалежність. Саме фіни придумали назву коктейлю молотова, хоча там він називався коктейлем для Молотова. Молотов - це той самий, що пакт Молотова-Рібентропа, збіг назв не випадковий. Ці коктейлі там вироблялися в промислових масштабах і успішно використовувалися у винищенні радянських загарбників.

А тепер трохи фактів з тої війни, і подивимося, чи у вас буде де жа вю.

Ніхто не очікував, що радянські війська таки вторгнуться на територію Фінляндії, хоча вони і нарощували військовий потенціал на кордоні.

Армія СРСР значно переважала фінську, особливо в кількості танків і літаків (танків 30 проти 3000).

Війна почалася з радянської провокації (Майнільский інцидент). На кордоні з Фінляндією одні радянські війська обстріляли інші радянські війська, але вину скинули на Фінляндію. 

СРСР не оголошували війну, а називали її "оборонною війною СРСР проти агресії буржуазної Фінляндії”.

Також радянська пропаганда стверджувала, що (цитата в оригіналі) 

> Мы идём в Финляндию не как завоеватели, а как друзья и освободители финского народа от гнёта помещиков и капиталистов. Мы идём не против финского народа, а против правительства Каяндера—Эркно, угнетающего финский народ и спровоцировавшего войну с СССР.
> Мы уважаем свободу и независимость Финляндии, полученную финским народом в результате Октябрьской Революции и победы Советской Власти

Західні держави і Ліга Націй засудили агресію, але в конфлікт не втручалися.

СРСР планувало захопити Фінляндію за 12 днів.

СРСР створило маріонеткову Фінську Демократичну Республіку. За неї воювали радянські солдати, яких видавали за фінів, бо фіни (як і інші корінні народи) воювати проти Фінляндії не хотіли.

СРСР бомбардував Фінляндію касетними бомбами, а на обурення Ліги Націй Молотов заперечував ці факти і казав, що СРСР скидує гуманітарну допомогу фінам. Тому фіни назвали радянську касетну бомбу Хлібним кошиком Молотова.

За перший місяць війни СРСР втратило 70 тисяч військових і не досягло ніяких успіхів. Після чого пішла не перегрупування.

Радянські війська йли в атаку бездумно, рухаючись по небагаточисельних дорогах, де їх винищували фіни, що їздили по околицях на лижах і добре знали територію. 

Сили СРСР не координували свої дії між собою, тому авіація, піхота і танки йшли хто куди. Це теж сприяло винищенню червоної армії.

В другій половині війни СРСР таки досягло успіху, але їхні втрати виросли до 350 тисячі військових.

Війна тривала більше сотні днів.

Сильна радянська армія виявилася пшиком.

У підсумку втрати радянської армії у Фінляндії були п’ять до одного на користь фінів.

Хоч Фінляндія технічно війну програла, але якщо врахувати військову силу сторін, врахувати людські втрати, якщо врахувати і те, що план СРСР вдався лише на 10% (СРСР хотіли завоювати Фінляндію всю), і що Фінляндії дуже слабо допомагала світова спільнота, то фінів можна вважати переможцями.

Зараз Фінляндія - одна з найзаможніших держав світу.
