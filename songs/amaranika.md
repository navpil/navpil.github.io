---
tags:
  - art
---
Амараніка - львівська рок група, що існувала з 2008 по 2011 рік. За цей час виступила приблизно на двох десятках концертів, в тому числі на декількох фестивалях, записала три демо-альбоми, зробила один студійний запис та зняла один кліп.

Майже впродовж усього часу існування, крім її буремного початку, кістяком групи були Тарас Дем’ян (ударні, менеджер), Василь Яремчук (бас, бек-вокал) та Дмитро Половинка (вокал, гітара). Довший час в групі також грав Павло Захаров (гітара).

Амараніка з самого початку орієнтувалася на живі виступи і значно менше уваги приділяла студійним записам. Тим не менше в 2009му році група записала два демо-альбоми, перший з яких був жахливої якості, але другий звучав значно краще і в ретроспективі отримав назву "Директор". На ньому в тому числі були записані пісні, які були основою більшості виступів - "Близнюки", "Директор", "Годинник" та "Скінчився шлях". Музику того часу можна охарактеризувати як важкий гаражний рок.

В 2010му група записує свій другий демо-альбом (ретроспективна назва "Сонце спить") з легшим звучанням (наприклад пісні "Моя уява", або "Німа казка"). Вже тоді Амараніка почала працювати над складнішим та цікавішим матеріалом, важкість пісень відходить на другий план. Але через відмінності в баченні майбутнього розвитку, група в 2011му розпадається.

Цікавий матеріал втрачений не був і знайшов своє втілення в групі Завтра Середа (наприклад пісні "Моя Гітара", "Мавки", "У морі втрачених надій" та інші).

Переважна більшість пісень була написана вокалістом Дмитром Половинкою, але деякі тексти лишилися після першого вокаліста Ярослава Булки, також були використані поезії Іри Єрьоміної та Олександра Бика.

В цьому плейлісті зібрані найкращі записи Амараніки з двох демо-альбомів, також один студійний запис ("Скінчився шлях") та один живий виступ пісні "Останній подих", котра ніколи не записувалася.

Деяких непоганих пісень, з котрими Амараніка виступала, в цьому плейлісті немає, оскільки значно якісніші записи були пізніше зроблені групою Завтра Середа - конкретно це "Вернись", "Ти наснилась мені", "Осінь" та "Свої випадкові". А пісня "Журавель" була записана в складі групи Крабів Клуб.