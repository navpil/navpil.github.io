# Пісні з коричневого зошита

Приблизно з 2004 по 2006 рік

## Фіолетово-зелені

Чорні яблука ми їли, запивали синім пивом  
синім пивом запивали  
Радіація навколо, а під нами жовті трави,  
жовті трави і червоні  
Всі згоріли від проміння альфа, бета, гама, дельта,  
хоч такого ще немає  
А ми просто загаряєм, нам все одно, що ми будем  
фіолетово-зелені  
  
Будем всі ми фіолетово-зелені-світло-сірі  
І не буде вже расизму  
  
Будем пити ми отруйну воду, їсти ртутні сливки  
може хтось не повмирає  
Лише вуха посіріють, почорніють і відпадуть,  
а вони нам не потрібні  
Дві руки і дві ноги - це мало, будем мати більше  
може п'ять, а може десять,  
Двоголових у парламент, у міністри й в президенти,  
бо вони, мабуть, мудріші  
  
Може раз мені на вудку попаде підводна птаха,  
що не вміє вже літати  
Може з'їсть мого собаку кровожерлива корова,  
бо він їхй колись навбридне  
Може я вже не побачу синє небо наді мною  
будуть там лиш чорні хмари  
Та зайду я на Чорнобиль й на все горло заспіваю  
...  
  
Будем всі ми фіолетово-зелені-світло-сірі  
І не буде вже расизму поміж нами між людями  

## Доля мерця

Раз його убили та й в труну поклали  
Він там довго спав, потім му набрибло  
Він з могили вийшов, всіх почав лякати,  
Хоч він цього може зовсім не хотів  
  
Всі його бояться, його синя шкіра  
І червоні очі, довгі нігті,   
що ростуть і після смерті  
Всіх чомусь лякають,  
Хоч він може цього зовсім не хотів  
  
_Приспів:_  
А він хоче жити, як нормальні люди  
Він є теж людина, хоч трохи не жива  
В нього теж є серце, хоч воно не б'ється,  
Може було б билось, та крові нема  
  
Він пройшовся містом, всі десь повтікали  
Геть нікого вже немає, вулиці пусті  
Навіть запитатися котра година   
він не має в кого,   
бо нікого нема  
  
Він годинника не має, як його ховали  
в нього, мабуть, забрали,   
а він цього не знав  
Хоч би запитались, гарно попросили,  
Він годинника б і сам їм віддав  
  
_Приспів_  
  
Хтось у нього кинув пляшку з-під горілки,  
Потім ще цеглину й пару камінців,  
ПОтім закричали "Синя ти потворо,  
Повернись додому! Ти - не такий, як всі"  
  
А він повернеться в рідную могилу  
Там спокійно ляже, може ще й засне  
Уві сні побачить гарні білі хмари,  
Що його до себе з радістю приймуть  
  
_Приспів:_  
А він хоче жити, як нормальні люди  
Він є теж людина, хоч трохи не жива  
Ніким не зрозумілий лежатиме в могилі  
Ось така є доля мерця  
  
## День

Вона в той день уже піде  
Кудись далеко попливе  
В незнані дані полетить  
Чекає день, чекає день  
  
Надії в неї вже нема  
Для неї все - пусті слова  
Нема життя в її очах  
Чекає день, чекає день  
  
Літають круки в небесах,  
Віщують звістку нам усім  
В людей на жаль немає крил,  
Чекає день, чекає день  
  
Є руки та немає сил,  
Як крук, котрий немає крил,  
У цьому тілі є душа,  
Чекає день, чекає день  

## Будівництво

    Am(5 лад) Am
    Em(7 лад)  D(5 лад)
    Am Am
    Em  D

Були з другом ми на будівництві  
На автобус назад запізнились  
Ось порада вам, дітки, від мене,  
З незнайомцями не розмовляйте  
  
Ми вже звикли з ним спати на ліжках,  
Він - на правому, а я по центру  
Отже, чистимо зуби щоденно,  
Зранку, ввечір, а то поламаються  
  
Та ліжок на будівлі немає  
Ми - в підвал, там було прохолодно  
На горищі було теж не дуже  
Дітки, чемно всі слухаєм маму  
  
Ось питання - як в цьому заснути,  
Посеред лайна та болота  
Моя відповідь буде простою  
Не запихуйте пальці в розетку  
  
Ми всю ніч не зімкнули ні ока  
Ні його, ні мого, ані спільне  
Ми промерзли, а місцем в автобусах  
Поступайтесь жінкам і ще старшим  
  
З другом завтра ми знов попрацюєм  
Помахаєм кайлами й лопатами  
Потім встигнемо все ж на автобус  
Дітки, слабших не ображайте  
  
Дома виспались, їли та пили  
Діти, не переконуйте силою,  
Отже правила ці пам'ятайте  
А я з другом піду на будову

----

Ти помираєш, то ж помолись, мій грішний син,
Не твій я син і батько в мене лиш один


