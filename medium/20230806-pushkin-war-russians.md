# Пушкін, війна і росіяни. Коротко про колективну відповідальність.

Росіяни жаліються, що українці звинувачують їх усіх у війні, котру розпочала Росія проти України.
Мовляв, не можна звинувачувати їх усіх, адже не всі вони стріляють.

Колективна відповідальність - це дійсно цікава тема.
Чи може нести окрема людина відповідальність за ціле суспільство - не просте питання.
На цю тему вже написано багато.
До аргуменітв належать:
 - керівництво Росії обрали самі росіяни
 - податки росіян ідуть на набої
 - відсутність протесту - це і є підтримка
 - високі цифри з соц-досліждень підтримки політики Путіна (тих самих 86%)
 - зневажливе ставлення до України навіть серед так званих лібералів, тощо.

Я подам ще одну точку зору.
Можливо вона не оригінальна, але я її рідко бачу.
Звести її можна до риторичного питання "Чому Пушкін - так, а війна - ні?"
Розшифровка наступна.

 > Колективна відповідальність і колективна гордість - дві сторони однієї медалі.

Якщо окремий росіянин не хоче нести відповідальність за розв'язану війну і жахи, що її супроводжують, тоді він тим більше
не має відчувати ніякої гордості за Пушкіна, "вєлікую русскую культуру", власну (найбільшу в світі, ого-го!) державу, 
російську історію, чи досягнення російських спортсменів.
Чому, власне, росіянин має відчувати гордість за Пушкіна?
Він особисто хіба писав ці вірші?
Якщо росіянин гордиться власною культурою - то це і є колективна гордість.
І тоді він має брати на себе тягар колективної відповідальності.
Якщо ж він не хоче брати на себе тягар колективної відповідальності, 
хай тоді відмовляється від благ та досягнень російської культури, історії та спорту.
Але чомусь я це за російськими лібералами не помічав.

Відчувати гордість за Пушкіна, але відмовлятися від відповідальності за війну - логічно не припустимо.
Іншими словами "Чому Пушкін - так, а війна - ні?"
І зазначу, що Пушкін -збірний образ усіх Лєрмонтових, Толстих, Кутузових, Ломоносових, Попових і всіх їх разом взятих.
