# Невідомий геноцид селкнамів 

На історію про геноцид селкнамів я натрапив випадково. Вона мене достатньо вразила, щоб я нею поділився. В ній я побачив далекі паралелі з нашою історією, а ще вона яскраво показує таке поняття, як "банальність зла".

## Хто такі селкнами

...і як я на них натрапив? Читаючи книгу Дарвіна "Походження людини" (перевірити як називається книга) я декілька натрапляв на згадку про певних фуеґіанців (fuegians). Дарвін надавав їх як приклад дикунів і розказував про деякі їхні звичаї. Слово "дикун" немає у Дарвіна негативного відтінку. Так тоді позначалися племена, котрі жили на етапі первісно-общинного ладу, так його вживатиму і я. Я ніколи не чув про фуеґіанців і мене зацікавило кого він міг мати на увазі. Виявилося, що так він називав туземних мешканців Вогняної Землі - острова на півдні Південної Америки. Латинська назва цього острова - Terra Fuega (перевірити), звідси і термін "fuegians". Жило там декілька племен, одні з них називалися "селкнами". (перечитати що там Дарвін розказував про селкнамів). 

Жили селкнами дійсно дуже просто - як дикуни. Їх було мало, приблизно чотири тисячі, земля була бідна і жодних передумов для побудови цивілізації у них не було. Вони вдягалися у простий одяг з хутра тварин, жили у простих житлах, займалися рибальством, збиральництвом та полюванням.

## Геноцид селкнамів

На початку двадцятого століття один підприємець з Європи - румунський єврей - вирішив вирощувати на цьому острові овець. Він зібрав команду з Аргентини і розпочав свою справу. Проблема була в тому, що селкнами не лише не знали про поняття "підприємець", або "приватна власність". В їхньому світі також не існувало таке поняття, як "свійські тварини". Отож коли на острові з'явилися вівці, вони почали сприймати їх, як здобич. І при потребі вони цих овець впольовували і з'їдали.

Підприємцям це, звісно не подобалося і вони знайшли найпростіший, але і найжорстокіший вихід із цієї ситуації. Вони почали відстріл селкнамів в ім'я захисту своїх інтересів. Спочатку вони вбивали лише мисливців за вівцями, але потім вирішили постріляти всіх, тим паче селкнамів було небагато, в них не було вогнепальної зброї і їх відстріл був безпечною справою. За деякий час всі селкнами були винищені. Це відбувалося приблизно в той самий час, як і геноцид вірмен у Туреччині та перший голодомор в Україні - перша чверть двадцятого століття. (знайти статистику скільки їх жило і як змінювалося населення з часом)

Яка була реакція на це Аргентини? Ніяка. Винищення селкнамів не те щоб не пройшло не поміченим, просто це не вважалося важливим. Їх відстріл сприймався, як відстріл вовків. Для влади селкнами були порушниками, та ще й дикунами. Земля належала Аргентині. Селкнами виявилися чужинцями на власній землі. Порушниками законів, котрих вони не знали. Румунського підприємця доля теж не покарала. Він збагатів і навіть отримав орден (перевірити) від уряду.

## Паралелі з іншими історичними подіями

Виходить, що іспаномовні аргентинці прийшли на чужу землю, принесли свої порядки і вирішили знищити туземне населення, котрим ці порядки були чужими. Це щось віддалено нагадує. Схоже, що такі речі траплялися в історії не раз, просто у різних масштабах. Щось схоже сталося і на українських землях з приходом комунізму та наступним розкуркулюванням та голодоморами.

Теж вражає, що хоч селкнамів цілеспрямовано знищували, але причиною не була якась ненависть до конкретно селкнамів. Зазвичай під словом "геноцид" розуміється винищення народу іншим народом через якусь історичну ненависть між ними, абощо. Але тут ми не маємо ненависті. Зло виявилося цілком банальним. Винищення селкнамів було просто _побічним ефектом_ захисту майнових прав на овець, та й по всьому. Такі самі аргументи я часто чую про голодомор - мовляв не було цілеспрямованого винищення українців. Мовляв була невдала політика колективізації, певні перегини на місцях, а винищення українців було просто _побічним ефектом_ від тодішньої політики. Від росіян я і досі чую, що вбивства українців під час війни є просто _побічним ефектом_ захисту Росією своїх "законних безпекових інтересів". 

Але чи стає геноцид менш жахливим від того, що до жертви ставляться не з ненавистю, а із байдужістю? Ні, менш жахливим він від того не стає. Ба більше - для збільшення ефективності геноциду часто намагаються прищепити виконавцям саме байдужість щодо долі жертви. Байдужість вбиває ефективніше. 

Чи можливий би був такий геноцид сьогодні? На жаль - так. Якщо для влади Аргентини селкнами були викрадачами овець, то сьогодні досить оголосити певний народ терористами - наприклад чеченців, або нацистами - як українців - для обґрунтування їх винищення. 

## Спадок селкнамів

Якщо ви перейнялися долею селкнамів, так як я, можливо вас заспокоять декотрі факти. 

Культура селкнамів не зникла повністю. Адже так - хоч їх і називали дикунами, це не означає, що вони були безкультурні. Їхню мову встигли дуже детально записати і є ентузіасти, котрі її зараз вивчають. Їхнє зображення духів - як розмальованих поцяткованих людей у ковпаку - увійшло у Аргентинську культуру. Їхні звичаї були записані і одним з них я поділюся. 

Духи, про яких я щойно писав, справді з'являлися поміж селкнамами, часто щоб змусити дітей чемно себе поводити. Під час обряду ініціації хлопчиків, їм відкривали таємницю духів. Їм пояснювали, що це просто розмальовані чоловіки, але про це нікому не можна розказувати, щоб не впала ефективність використання цього прийому. Дівчат у цю таємницю не посвячували. І якщо жінки і справді не здогадувалися про походження духів, то ми маємо цікаве поєднання забобонності та скептицизму в одній культурі, представлену жінками та чоловіками відповідно.

І, можливо, найоптимістичніша нота у цій сумній історії - хоч довший час вважалося, що селкнами були повністю винищенні, нещодавно з'явилися люди в Аргентині, котрі заявляють, що вони є нащадками селкнамів. Цих людей небагато, і можливо вони вже не є чистокровними селкнамами, але тим не менше вони вважають себе носіями цієї культури.
 
---

Звісно
 -- Дарвін і фуеґіанці
Дарвін і його цитата про дикунів (пророцтво, але додати про його етику)
 -- Хто такі селкнами
 -- Чому винищували селкнамів
 -- Як їх відстрілювали як тварин
 -- Коли їх відстрілювали - тоді ж був геноцид вірменів і перший голодомор в Україні
Аналогія тодішніх британців (Дарвін, Кіплінг) і сучасних росіян зі своїм Рускім Міром
Культурна спадщина селкнамів - Мова записана, обряд ініціації, Селкнами і духи

 - Банальне зло, расизм, _побічний ефект_ вирощування овець (схоже на голодомор, як _побічний ефект_ колективізації)
 - Селкнами, можливо, і були не праві, що крали овець, але ж це була їхня земля зі своїми порядками.
 - Припхалися до них, насадили власні правила, а потім винищили.

Лінки:

 - https://en.wikipedia.org/wiki/Selk%27nam_people
 - https://www.theguardian.com/world/2022/may/03/chile-indigenous-selknam-not-extinct-constitution


